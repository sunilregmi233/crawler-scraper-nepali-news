दिल्ली । विराट कोहलीका लागि यो शनिबार खास थियो । ब्याटिङको स्टाइल खास, मुहारमा मुस्कान खास । खुसी जताउने स्टाइल पनि खास र चेन्नईविरुद्ध मिलेको जीत पनि खास । रोयल च्यालेन्जर्स बैंग्लुरुका कप्तान विराट कोहलीले शनिबार आईपीएलको १३ औँ सिजनको सबैभन्दा ठूलो व्यक्तिगत स्कोर (नटआउट ९० रन) बनाए । उनको कप्तानीमा बैंग्लुरुले चेन्नई सुपर किंग्सविरुद्ध अहिलेसम्मको सबैभन्दा ठूलो जीत (३७ रनले) हासिल गरे । रोयल च्यालेन्जर्स बैंग्लुरुका फ्यानहरुले कोहलीको यो ‘खास’ प्रदर्शनको कारण खोजेका छन् ।फ्यान्सका अनुसार विराट कोहलीको ‘स्पेसल शो’ को जस कसैलाई मिल्छ भने उनी अनुष्का शर्मा हुन्, विराटकी पत्नी ।अनुष्का शनिबार दुबईमा भएको खेलका दौरान मैदानमा उपस्थित थिइन् । बैंग्लुरु र विराट कोहलीका एक फ्यान दाबी गर्छन् – जब ब्रोडकास्टरले क्यामेराले अनुष्काको अनुहार देखाए, खेल १८० डिग्रीमा बदलियो । यद्यपि, म्याचको दिशा बदल्नमा अनुष्काको उपस्थिति प्रेरणाको कति कारण बन्यो भन्ने कुरा नाप्न कठिन होला तर यो सत्य हो कि बैंग्लुरु र विराट कोहलीको पारीको दौरान शनिबार दुई प्रकारको अन्दाज देखियो ।बैंग्लुरुको टोलीले १६ ओभरमा मात्र १०३ रन बनाएको थियो । तब विराट कोहलीले ३० बलमा ३४ रन बनाएका थिए । तर, आगामी २२ बलमा विराटले ५६ रन बनाए र कूल ५२ बलमा उनले ९० रन जोडे । अन्तिम चार ओभरमा बैंग्लुरुले ६६ रन जोडेर १६९ को स्कोरमा पुग्यो । दुबईको असमान उछाल भएको विकेटमा यो स्कोरलाई राम्रो भनियो । विराट कोहली र बैंग्लुरुका फ्यानहरुको प्रश्न पनि उठाए – जब विराट कोहलीको नाकामीका लागि अनुष्कामाथि उठाइन्छ भने यो जबरजस्त प्रदर्शनका लागि उनलाई किन जस नदिने ?अन्ततः जीतको जस विराटको खातामा दर्ता भयो र उनको टोलीले दुई अंक बटुल्यो । दोस्रो तर्फ हर खेलमा खास गर्ने उम्मिद गरिएका महेन्द्रसिंह धोनी फेरि एकपटक असफल रहे । बैंग्लुरुको पारीको १६ औँ ओभरसम्म सफल देखिएका धोनी त्यसपछि फेल खाए । अन्तिम चार ओभरमा विराट र शिवम दुबेले उनको मिहिनेतमा पानी खनाइदिए । ब्याटिङ पनि उनी असफल रहे । उनले ६ बलमा मात्र १० रन बनाउन सके ।दुवई । आईपीएल २०२० को मिड सिजन लगभग समाप्त हुँदै छ । सबै सहभागी टोलीले समान ७-७ खेल खेलेपछि आईपीएलको मिड सिजन ट्रान्सफर विन्डोज खुला हुनेछ । मिड सिजन ट्रान्सफर विन्डोजका दौरान खेलाडी एक टोलीबाट अर्को जान सक्नेछन् । जुन खेलाडीले अहिलेसम्म आफ्नो टिमको प्लेइङ एघारमा स्थान बनाउन सकेका छैनन् र पछिल्लो बाँकी आठ खेलमा पनि स्थान बनाउने सम्भावना कम भएका खेलाडी यस मिड सिजन ट्रान्सफर विन्डोजमा अर्को टिममा जान सक्नेछन् ।
त्यस्तै अहिलेसम्मको खेलमा आफ्नो टोलीको कम्बिनेसन बनाउन नसकेको टिमले पनि मिड सिजन ट्रान्सफर विन्डोजको माध्यमबाट खेलाडी अनुबन्ध गर्न सक्नेछन् । यस सिजन केही टिमको कम्बिनेसन राम्रो छ । तर, केही टिम यस्ता छन् कि यस सिजनको मिड सिजन ट्रान्सफर विन्डोज खेलाडी अनुबन्ध गर्न निकै आवश्यक छ ।
मिड सिजन ट्रान्सफर विन्डोजमा आफ्नो टोलीका लागि दुईभन्दा कम खेल खेलेका खेलाडीले सहभागिता जनाउन सक्नेछन् । चार खेलाडी जो यस मिड सिजन ट्रान्सफर विन्डोजमा नयाँ टोलीमा सहभागिता हुन सक्नेछन् । डेबिड मिलर आईपीएल २०२० मा राजस्थान रोयल्सको टोलीमा छन् । तर, यस सिजन उनले अहिलेसम्म एक खेल पनि खेल्न पाएका छैनन् । राजस्थान रोयल्समा पहिले नै धेरै दिग्गज खेलाडी छन् ।
कप्तान स्टिभ स्मिथ, जोस बटलर र जोफ्रा आर्चर गरी तीन विदेशी खेलाडी नियमित राजस्थानको टोलीमा खेल्दै आएका छन् । अब बेन स्टोक्स पनि टोलीमा सहभागी हुनेछन् । त्यसैले राजस्थानमा विदेशी खेलाडीका लागि स्थान छैन ।
त्यसैले अनुमान गर्न सकिन्छ कि डेबिड मिलर यस सिजन राजस्थान रोयल्सका लागि एक खेलसमेत खेल्न पाउने छैनन् । यस कारण उनी अर्को टिम जान सक्नेछन् । डेबिड मिलर आफ्नो पुरानो टोली किंग्स इलेभेन पन्जाबमा जान सक्नेछन् । किनकि पन्जाबको मिडिल अर्डरले यस सिजन निकै खराब प्रदर्शन गरेको छ ।
राजस्थान रोयल्स पूर्वकप्तान र दिल्ली क्यापिटल्सका वर्तमान खेलाडी अजिङ्क्य रहाणेले पनि यस सिजन कुनै खेल खेल्न पाएका छैनन् । उहिलेसम्म उनी मैदानमा ब्याट नभई पानीको बोतल बोकेर दौडेको देख्न पाइएको छ । यसै कारण रहाणे मिड सिजन ट्रान्सफर विन्डोजको माध्यमबाट दोस्रो टोलीमा जान सक्नेछन् ।
क्रिस गेलले पनि अहिलेसम्म किंग्स इलाभेन पन्जाबका लागि कुनै खेल खेल्न पाएका छैनन् । यसको मुख्य कारण यो छ कि पन्जाबका ओपनर ब्याट्सम्यानले उत्कृष्ट साझेदारी गरिरहेका छन् । उनी अर्को खेलमा खेल्ने सक्नेछन् । तर, मिड सिजन ट्रान्सफर विन्डोजसम्म उनको दुई खेल पुग्ने छैन ।
पन्जाबका ओपनर ब्याटिसम्यान जुन तरिकामा लयमा देखिएका छन्, त्यो कारणले गेलले पन्जाबामा खासै अवसर पाउने छैनन् । यस्तो अवस्थामा क्रिस गेल मिड सिजन ट्रान्सफर विन्डोजमा अर्को टोलीको सदस्य बन्न सक्नेछन् । नेपाली क्रिकेटर सन्दीप लामिछानेले पनि यस सिजनको आईपीएलमा कुनै खेल खेल्ने अवसर पाएका छैनन् । दिल्ली क्यापिटल्समा आबद्ध लेग स्पिनर सन्दीप पनि यस मिड सिजन ट्रान्सफर विन्डोजमा अर्को टोली रोज्न सक्नेछन् ।
यस सिजन उत्कृष्ट प्रदर्शन गरिरहेको दिल्लीमा रहेका अन्य स्पिनर लयमा देखिनुले सन्दीपले यस सिजन दिल्लीको प्लेइङ एघारमा स्थान बनाउन सक्ने सम्भावना धेरै कम छ । अर्कोतिर दिल्लीमा नियमित विदेशी चार खेलाडीले स्थान बनाइरहेको र उत्कृष्ट प्रदर्शन गरिरहेकाले पनि सन्दीपले दिल्लीको प्लेइङ एघारमा स्थान बनाउने सम्भावना कम भएको हो । सन्दीप यस मिड सिजन ट्रान्सफर विन्डोजमा कोलकाता नाइट राइडर्स जान सक्नेछन् । कोलकातामा राम्रो लेग स्पिनरको कमी भएकाले उनी यसमा अनुबन्ध हुनसक्नेछन् ।स्पेन । स्वीटजरल्याण्डमाथि १–० को संघर्षपूर्ण जीत निकाल्दै स्पेन यूईएफए नेसन्स लिगको समुह डीमा शीर्ष स्थानमा कायम रहन सफल भएको छ । रियल सोडिडाडका फरवार्ड मिकेल ओयारजाबालले पहिलो हाफमा खेलको एक मात्र गोल गरे । वुल्भरह्यम्पटन वान्डरर्सका अडामा ट्राओरेले खेलमा स्पेनका लागि डेब्यू गरेका थिए भने स्वीटजरल्याण्डका लागि कोरोनाभाइरसबाट संक्रमणमुक्त हुँदै जेर्डान शाकिरी मैदानमा उत्रिएका थिए । चेल्सीका केपा अरिजाबालागाको स्थानमा डेभिड डिगेयालाई खेलाइएको थियो । उनले खेलमा क्लिनसिट राख्न सफल भए ।
समूह डीमा स्पेनको ३ खेलपछि २ मा जीत र एकमा बराबरी गर्दै सात अंक रहेको छ । दोस्रो स्थानमा रहेको जमर्नीको ५ अंक रहेको छ । जर्मनीले पनि प्रतियोगितामा पहिलो जीत हासिल गर्दै युक्रेनलाई २–१ गोलअन्तरले पराजित गरेको छ । जोआचिम लोको टोलीले यसअघि प्रतियोगिताका ६ खेलमा जीतविहीन रहेको थियो । जर्मनीको जीतमा माथियास गिन्टर र लियोन गोर्टेज्काले एक–एक गोल गरे । खेलको दोस्रो हाफमा रुस्लान मिनिनोभस्कीले पेनाल्टीबाट गोल फर्काए पनि जर्मनीले युक्रेनलाई रोक्न सफल भएको थियो । दुई वर्षअघि नेसन्स लिगमा जर्मनीले एक पनि खेल जित्न सकेको थिएन । सन् २०२०–२१ को संस्करणमा तीन खेल पछि जर्मनीको ५ अंक रहेको छ ।दिल्ली । नेपाली राष्ट्रिय फुटबल टोलीका युवा फरवार्ड अभिषेक रिजालले दुई गोल गरेपछि मोहमडन स्पोर्टिङ क्लबले आइ लिग छनोट प्रतियोगितामा लगातार दोस्रो जित दर्ता गरेको छ । आइतबार छनोटको दोस्रो खेलमा अहमदाबाद ¥याकेट एकेडेमी फुटबल क्लबलाई ४(१ ले पराजित गर्दै मोहमडन अंक तालिकाको शीर्ष स्थानमा उक्लिएको हो । मोहमडनको जितमा अभिषेकले २ गोल तथा विलिस प्लाजा र शेख फैयाजले एक(एक गोल गरे । पछिल्लो खेलमा वैकल्पिक खेलाडीको रुपमा मैदान प्रवेश गरेका अभिषेकले दोस्रो खेलमा भने सुरुवाती रोजाईमा नै अवसर पाएका हुन् ।
खेलको १२ औं मिनेटमा नै विलिस प्लाजाको गोलमा मोहमडनले अग्रता लिएको थियो । त्यसको ८ मिनेटपछि अभिषेकले गोल गर्दै मोहमडनको अग्रता दोब्बर पारे । हिरा मोन्डलले दिएको लो क्रसमा ६ यार्ड बक्सभित्र अभिषेक पहिलो टचमा चुकेपनि डिफेन्डरले क्लियर गर्न नसक्दा सहजै गोल गर्न सफल रहे । पहिलो हाफको अन्तिम मिनेटमा अभिषेकले व्यक्तिगत दोस्रो गोल गरे । विलिस प्लाजाले दिएको थ्रु बललाई छाङतेले नियन्त्रणमा लिन नसक्दा अभिषेकले गरेको प्रहार गोल भएको थियो ।
दोस्रो हाफको सुरुवातमा नै मोहमडनले गोल खान पुग्यो । अहमदाबादका खेलाडीले दिएको पासलाई क्लियर गर्ने क्रममा बल गोलरक्षकलाई बिट हुँदै गोल हुन पुगेको थियो । खेलमा मोहमडनले एकपक्षीय दबाब कायम गरेपनि गोल थप्न भने सकेन । ६० औं मिनेटमा पेनाल्टी क्षेत्र बाहिरबाट अभिषेकले गरेको प्रहार गोलरक्षक इप्रोदिप दासको हातमा पुग्यो । ६८ औं मिनेटमा मैदानको मध्य भागबाट गोलरक्षक पोजिसनमा नभएको अवस्थामा अभिषेकले गरेको प्रहारलाई गोलरक्षक दासले जेनतेन बचाएका थिए ।
७६ औं मिनेटमा अभिषेकको हेडर सिधै गोलरक्षकको हातमा पुग्यो । त्यसको एक मिनेटपछि शेख फैयाजको शक्तिशाली प्रहार क्रसबारमा लाग्दा मोहमडनले अग्रता बढाउन सकेन । खेलको ८१ औं मिनेटमा अहमदाबादका लागि अर्का नेपाली फरवार्ड राजेश परियारले डेब्यु गरे । उनी नाइजेरियन फरवार्ड स्टानली इजीको स्थानमा मैदान छिरेका थिए । खेलको ८५ औं मिनेटमा अभिषेकको स्थानमा सम्साद अली मैदान प्रवेश गरेका थिए । ८९ औं मिनेटमा अलीकै पासमा शेख फैयाजले गोल गर्दै मोहमडनलाई ४(१ ले अघि बढाए ।
लगातार दोस्रो जितसँगै मोहमडन अंक तालिकाको शीर्ष स्थानमा पुगेको छ । मोहमडनको ६ अंक छ । दोस्रो स्थानको भवानीपुरको १ खेलमा ३ अंक छ । १(१ खेल खेलेका अहमदाबाद, घरवाल र बेंगलुरु युनाइटेड अंकविहिन छन् । आज हुने दोस्रो खेलमा घरवाल र बेंगलुरु भिड्दैछन् ।वासिंगटन । सन् २०२२ मा कतारमा आयोजना हुने कतार विश्वकपको दक्षिण अमेरिकी स्तरको विश्वकप छनोटको पहिलो खेलमा कोलम्वियाले सानदार जित हात पारेको छ । शनिबार बिहान भएको खेलमा घरेलु टोली कोलम्वियाले भेनेजुएलामाथि ३–० को सहज जित निकालेको हो । कोलम्वियाको जितमा लुइस मुरिएलले दुई तथा डुभान जापटाले एक गोल थपे । पहिलो हाफमा गरेको तीन गोल नै कोलम्वियाको जितमा पर्याप्त बन्यो ।
खेलको १६औं मिनेटमा कप्तान हामेस रोड्रिग्वेजको पासमा जुवान क्वाडराडोले क्रस गरेको बललाई डुभान जापटाले क्लोज रेन्जबाट उत्कृष्ट फिनिस गरेका थिए । २६औं मिनेटमा लुइस मुरिएलले गोल गर्दै कोलम्वियाको अग्रता दोब्बर पारे । जोहान मोजिकाको क्रस विपक्षी खेलाडीलाई डिफ्लेक्ट हुदै आएको बललाई अनमार्क रहेका मुरिएलको प्रहारलाई भेनेजुएलाका गोलरक्षक वुइल्कर फारिनेजले रोक्ने कुनै मौक नै पाएनन् ।
३३औं मिनेटमा जेफर्सन साभारिनोको प्रहारलाई डिफेन्डरले ब्लक गर्दै भेनेजुएलाको गोलअन्तर बढ्न दिएनन् । ३५औं मिनेटमा रोबर्टाे रोसेल्सको प्रहारलाई कोलम्वियाका गोलरक्षक क्यामिलो भर्गासले बचाएपछि भेनेजुएला अग्रता कम गर्नबाट चुक्यो । पहिलो हाफको इन्ज्युरी समयमा गोलरक्षक क्यामिलोले दिएको पासमा लुइस मुरिएललले काउन्टर अट्याकमा बल एक्लै अघि बढाउदै गोल गर्न सफल भएपछि कोलम्वियाले पहिलो हाफमै ३–० को आरामदायी अग्रता बनाएको थियो ।
५०औं मिनेटमा भेनेजुएलाका डार्विन माचिसको प्रहार बाहिरियो । ५५औं मिनेटमा रोनाल्ड हर्नान्डेजको प्रहारलाई गोलरक्षक क्यामिलो भर्गासले बचाउदै कोलम्वियाको अग्रता कायमै राखे । ७२औं मिनेटमा कप्तान हामेस रोड्रिग्वेजको पासमा सब्सिच्युट फ्रान्क फाब्राको प्रहार बाहिरिंदा कोलम्वियाले अग्रता बढाउने अवसर खेर फाल्यो । ७६औं मिनेटमा राडामेल फल्काहोको प्रहारलाई भेनेजुएलाका गोलरक्षक वुइल्कर फारिनेजले बचाए । त्यसपछि थप गोल निस्कन नसक्दा कोलम्विया ३–० ले विजयी हुन सफल भयो ।
जितसँगै कोलम्वियाले एक खेलबाट ३ अंक जोडेको छ । भेनजुएलाले अंक जोड्न सकेको छैन । विश्वकप छनोटमा दक्षिण अमेरिकाको १० राष्ट्रको सहभागिता रहेको छ । बिहीबारको खेलमा अर्जेन्टिना र उरुग्वेले जित दर्ता गरेका थिए । शीर्ष चार टोलीले विश्वकपमा स्थान पक्का गर्दा पाँचौ स्थानमा रहने टोलीले प्ले अफमा प्रतिस्पर्धा गर्नुपर्ने हुन्छ ।ब्राजिल । सन् २०२२ मा कतारमा हुने फिफा विश्वकपको दक्षिण अमेरिकी छनोटअन्तर्गत ब्राजिलले पहिलो खेलमा फराकिलो जित दर्ता गरेको छ । ब्राजिलले घरेलु मैदानमा बोलोभियालाई ५–० ले पराजित गरेको हो । ब्राजिलको जितमा रोबर्टो फिर्मिनोले २ गोल गर्दा फिलिपे कोउटिन्हो र मार्किन्हसले १–१ गोल गरे । एक गोल भने आत्मघाती गोल रहयो ।
खेलको १६ औं मिनेटमा नै ब्राजिलले अग्रता लिएको थियो । डिफेन्डर ड्यानीलोको क्रसमा मार्किन्हसले हेडरमार्फत गोल गर्दै दक्षिण अमेरिकी च्यापियनलाई अग्रता दिलाएका थिए । ३० औं मिनेटमा फिर्मिनोले अग्रता दोब्बर पारे । नेयामार र रेनान लोडीले पेनाल्टी क्षेत्रभित्र वन–टु पास खेलेपछि लोडीले दिएको लो क्रसलाई फिर्मिनोले ६ यार्ड बक्स भित्रबाट सहजै गोल गरेका थिए ।
दोस्रो हाफको सुरुवातमै ब्राजिलले अग्रता बढायो । ४८ औं मिनेटमा नेयामारको क्रसमा फिर्मिनोको प्रहार गोलरक्षकको खुट्टा मुनिबाट छिर्दै गोलमा परिणत भएको थियो । ५७ औं मिनेटमा नेयमारको प्रहारले पोस्टको दिशा लिन सकेन । ६६ औं मिनेटमा ब्राजिलले ४(० को अग्रता लियो । फिलिपे कोउटिन्होको क्रस पेनाल्टी क्षेत्रभित्र रहेका बोलिभियाको डिफेन्डर जोसे मारिया करास्कोको पेटमा लाग्दै गोल भएको थियो । ७३ औं मिनेटमा कोउटिन्होले गोल गर्दै ५ गोलको अग्रता दिलाए । उनले नेयमारको क्रसलाई सदुपयोग गर्दै हेडरमार्फत गोल गरेका थिए ।
७८ औं मिनेटमा नेयमारले गोल गरेपनि रेफ्रीले अफसाइड भन्दै उक्त गोललाई मान्यता दिएनन् । त्यसको केहि मिनेटमा नै नेयमारले गरेको फ्रिकिक प्रहार पोस्टभन्दा थोरै माथिबाट बाहिरियो । इन्ज्युरी समयमा नेयमारको फ्रिकिकलाई गोलरक्षकले सानदार बचाउ गरे । दक्षिण अमेरिकी छनोटमा पहिलो चरणको खेल समापन हुँदा ब्राजिल अंक तालिकाको शीर्ष स्थानमा छ । ब्राजिलसँगै कोलम्बिया, उरुग्वे र अर्जेन्टिनाले पनि आ(आफ्नो खेलमा जित दर्ता गरेका छन् । गोल अन्तरको आधारमा ब्राजिल अगाडी रहेको छ । आज भएको पहिलो खेलमा कोलम्बियाले भेनेजुएलालाई हराएको थियो ।
छनोटको दोस्रो चरणमा बोलिभियाले अर्जेन्टिनाको सामना गर्दैछ । मंगलबार हुने खेलमा इक्वेडर र उरुग्वे तथा भेनेजुएला र पाराग्वे खेल्नेछन् । पेरुले ब्राजिलको सामना गर्दै चिली र कोलोम्बियाबीच प्रतिस्पर्धा हुनेछ । छनोटको अन्त्यमा शीर्ष ४ मा रहने टोली सिधै विश्वकपमा खेल्नेछन् भने पाँचौ टोलीले प्लेअफ खेल्नेछ ।दुवई । आईपिएलको १३ औं संस्करणको २४ औं खेलमा कोलकत्ता नाइट राइडर्स र किङ ११ पञ्जाबलाई २ रनले हराएको छ । आबुधावीमा भएको खेलमा कोलकत्ताले टस जितेर पहिले ब्याटिङ गर्दै १६५ रन बनाएको थियो ।  जवाफी ब्याटिङमा पञ्जाबले ५ विकेटको क्षतिमा १६२ रन मात्र जोडन सक्दा २ रनले पराजित हुनु प¥यो । पञ्जाबका लागि कप्तान लाकेस राहुलले ७५ र मयंक अग्रवालले ५६ रन जोडेका थिए ।
खेलको १८ औं ओभरमा कोकत्ताका बलर सुनिल नरेनले पुरुनलाई पभेयिन फर्किन वाध्य बनाएर म्याचलाई आफ्नो तर्फ मोडे । यसपछि प्रसिद्ध कृष्णले राहुललाई आउट गरेपछि म्याचमा कोलकत्ताको पकड बलियो भयो ।  अन्तिम २ ओभरमा पञ्जावलाई जित्नका लागि २० रनको आवश्यकता थियो, तर पञ्जावले यो स्कोर पनि बनाउन सकेन । म्याक्सवेल १० रनमा अविजित रहे ।
कोलकाता प्रसिद्ध कृष्णाले ४ ओभरमा २९ रन खर्चेर ३ विकेट लिए । सुनिल नारायणले ४ ओभरमा २८ रन खर्चेर २ विकेट लिए ।त्यसअघि शेख जायद स्टेडियम आबूधाबीमा टस जितेर पहिला ब्याटिङ रोजेको कोलकाताले २० ओभरमा ६ विकेटको क्षतिमा १ सय ६४ रन बनाएको थियो ।
अन्तिम बलमा रन आउट हुनुअघि कार्तिकले २९ बलमा ८ चौका र २ छक्का सहित महत्वपूर्ण ५८ रनको योगदान दिए । गिल ४७ बलमा ५ चौका सहित ५७ रनमा रन आउट हुन पुगे । चौथो विकेटका लागि गिल र कार्तिकले ८२ रनको महत्वपूर्ण साझेदारी गरेका थिए ।
तीव्र गतिका बलर मोहम्मद शामीले तेस्रो ओभरको चौथो बलमा ओपनर राहुल त्रिपाठीलाई ४ रनमा बोल्ड आउट गर्दै पन्जाबलाई पहिलो सफलता दिलाएका थिए । चौथो ओभरको तेस्रो बलमा सुभमन गिलसँग तालमेल नमिल्दा नितेश राणा २ रनमा रन आउट भएपछि कोलकाता सुरुवातमा दबाबमा परेको थियो ।
तेस्रो विकेटका लागि ओईन मोर्गन र गिलले ४९ रनको साझेदारी गर्दै इनिङ सम्हाल्न खोजेका थिए । स्पिनर रबि बिश्रोईले ११ औं ओभरको चौथो बलमा मोर्गनलाई म्याक्सवेलबाट २४ रनमा क्याच आउट गराए । मोर्गनले २३ बलमा २ चौका र १ छक्का प्रहार गरे । १८ औं ओभरको पाँचौ बलमा दुई रन लिनेक्रममा गिल रन आउट हुन पुगेका थिए ।
युवा तीव्र गतिका बलर अर्शदीप सिंहले १९ औं ओभरको दोस्रो बलमा आन्द्रे रसेललाई प्रभशिम्रन सिंहबाट ५ रनमा क्याच आउट गराए । प्याट कमिन्स ५ रनमा अविजित रहे । कोलकाता तीन ब्याट्सम्यान रन आउट भएका थिए । रबि बिश्रोईले ४ ओभरमा २५ रन खर्चेर १ विकेट लिए । मोहम्मद शामीले ४ ओभरमा ३० रन खर्चेर १ विकेट लिए । अर्शदीप सिंहले ४ ओभरमा १ मेडन सहित २५ रन खर्चेर १ विकेट लिए ।
कोलकाताले अव सोमबार रोयल च्यालेन्जर्स बेंगलोरसँग खेल्ने छ । पन्जाबले अव बिहिबार बेंगलोसँगनै खेल्ने छ । यो जितसँगै कोलकाता ६ खेलमा ४ मा जित र २ मा हार सहित तेस्रो स्थानमा उक्लिएको छ । पन्जाब ७ खेलमा ६ मा हार र १ मा जित सहित पुछारमा छ ।
खराब प्रदर्शन गर्दा धोनीलाई धम्की
आईपिएलमा महेन्द्र सिंह धोनीको प्रदर्शन नराम्रो भएको भन्दै उनकै समर्थकहरु सामाजिक सञ्जालमा गाली गलौजमा उत्रिएका छन् । तर, केही प्रयोगकर्ताहरुले सामाजिक संस्कार नै गुमाएका छन् ।  उनीहरुले विवेक गुमाउँदै धोनीविरुद्ध निशाना साँधेका हुन् । एक ट्रोलर्सले धोनीकी पत्नी साक्षीको इन्स्टाग्राम एकाउन्टमा उनकी ५ वर्षकी छोरी जीवालाई बलात्कार गर्ने धम्की दिएका छन् ।

अभिनेत्री नगमाले यस विषयको निन्दा गर्दै प्रधानमन्त्री नरेन्द्र मोदीसँग सोधेकी छिन्,‘यो देशमा के हुँदैछ ?’ नगमाले ट्वीट गरेकी छिन्, ‘एक देशका रुपमा हामी कहाँ खडा छौं ? यो निकै लाजमर्दो छ कि आईीपएलमा केकेआरसँग चेन्नई हारेपछि धोनीकी ५ वर्षकी छोरीलाई बलात्कारको धम्की दिइएको छ । प्रधानमन्त्री, हाम्रो देशमा यो के हुँदैछ ?’  नगमाले ह्यासट्यागमा बेटी बचाओ–बेटी पढाओ पनि लेखेकी छिन् । कर्नाटककी विधायक सौम्या रेड्डीले पनि घटना दुखद् भएको बताएकी छिन् । ‘हाम्रो देशमा के भइरहेको छ ? हामी कता जाँदैछौं ?’ उनले सोधेकी छिन् ।  त्यस्तै, महाराष्ट्रस्थित शिवसेनाकी राज्यसभा सांसद् प्रियंका प्रियंका चतुर्वेदीले लेखेकी छिन् – आज सामाजिक सञ्जालको कसरी गलत प्रयोग हुँदैछ । यो यसको ठूलो उदाहरण हो ।’

कोलकाताविरुद्ध १२ बलमा धोनीको ११ रन 
यसअघि आईपिएलमा बुधबार कोलकाता नाइट राइडर्सले धोनीको कप्तानीमा रहेको चेन्नई सुपर किंग्सलाई १ सय ६८ रनको चुनौती दिएको थियो । जवाफमा धोनीको टिमले १ सय ५७ रनमात्रै बनायो । खेलमा धोनीले १२ बलमा केवल ११ रनमात्रै बनाउन सके । चेन्नई यस सिजनमा अहिलेसम्म खेलेका ६ मध्ये २ खेल जितेर ४ अंकसहित छैटौं नम्बरमा छ । यस सिजन कोरोनाका कारण आईपिएल युएईमा आयोजना भइरहेको छ, धोनीले आफ्नो परिवारलाई खेल स्थलमा लगेनन् । अघिल्ला वर्षहरुमा धोनीकी पत्नी तथा छोरी पनि आईपिएल हेर्न आउँथे ।




काठमाडौं । नेपाल क्रिकेट संघ (क्यान) लाई खुला आवेदनबाट विश्वस्तरीय प्रशिक्षक छान्न सबै पक्षबाट सुझाव आएपछि प्रशिक्षकका लागि दरखास्त आह्वान गरिसकेको छ । दरखास्तको मिति अहिले सकिएको छ । तर अहिलेसम्म को–कसले दरखास्त दिएको सर्वाजनिक भने भएको छैन । छोटो समयमा नेपालले प्राप्त गरेको सफलतालाई जोगाउन कस्तो प्रशिक्षक आवश्यक छ अहिले चासोको विषय बनेको छ । दुई दशकअघि श्रीलंकाली प्रशिक्षक रोय डायसले नेपाली टोली सम्हाल्दै गर्दा नेपाली क्रिकेट टोली बामे सर्दै थियो । उनले नेपाललाई अन्तर्राष्ट्रिय क्रिकेटमा भिजाउन मिहिनेत गरेर क्रिकेटको बलियो जग बसालेसँगै अर्का प्रशिक्षक पुबुदु दासानायकेले नेपाली क्रिकेटलाई नतिजा दिलाउन महत्वपूर्ण भूमिका खेले । त्यसपछि नेपालले विभिन्न डिभिजनका खेललाई पार गर्दै अहिले एक दिवसीय मान्यता पाएको छ ।
ट्वान्टी–२० विश्वकपमा पनि अनुभव बटुल्न सफल भयो, नेपाली टोली । उसो त अहिलेसम्म अन्तर्राष्ट्रिय क्रिकेटको यात्रामा नेपाली टोलीलाई १३ विदेशी प्रशिक्षकले प्रशिक्षण दिइसकेका छन् । यो अवधिकमा नेपालले अन्तर्राष्ट्रिय स्तरमा स्थान पनि बनाउन सफल भयो । पछिल्लो समय पाएको सफलतालाई जोगाउनका लागि आउँदो दिनमा अनुभवि र नेपाली टोलीलाई धेरैभन्दा धेरै मैत्रीपूर्ण खेलको तालमेल गर्ने प्रशिक्षक खाँचो भएको धेरैले औल्याउँदै आएका छन् । अहिलेको अवस्थामा नेपाली क्रिकेट टोलीका लागि अनुभवी र अन्तर्राष्ट्रिय स्तरमा बलियो प्रभाव भएको प्रशिक्षक आवश्यक भएको बताउँछन् ।
अहिले विश्व कोरोना महामारीको चपेटामा छ । क्रिकेट गतिविधि चलायमान हुन सकेका छैनन् । यो समय क्यानलाई नयाँ प्रशिक्षक खोज्ने उपयुक्त समय मिलेको छ । नेपाली टिमको प्रशिक्षक बनेर को आउला भन्ने चासो सर्बत्र बढ्दै गइरहेको अवस्थामा पूर्वकप्तान विनोद दासले भने एकदिवसीय अन्तर्राष्ट्रिय क्रिकेट खेल्ने हैसियत बनाएको नेपाललाई विश्व क्रिकेटलाई नजिकबाट बुझ्न सक्ने प्रशिक्षक आवश्यक भएको बताए ।
२०७६ माघमा उमेश पटवालले राजीनामा दिएपछि अहिले नेपाली राष्ट्रिय क्रिकेट टोली प्रशिक्षकविहीन छ । राष्ट्रिय खेलकुद परिषद्का मुख्य प्रशिक्षक जगत टमटालाई नेपाली टिम हेर्ने जिम्मेवारी तोकिएको छ । तर क्रिकेटको गतिविधि भने शून्य छ । कोरोना भाइरसका कारण उत्पन्न परिस्थितिले अन्तर्राष्ट्रिय क्रिकेट प्रभावित गरिरहेको अवस्थामा क्यानले प्रशिक्षक र विभिन्न पदाधिकारीको नियुक्तिलाई सक्दो छिटो पूरा गरी क्रिकेटलाई चलायमान बनाउन यथाशीघ्र कदम चाल्नुपर्ने आवश्यक देखिएको छ ।काठमाडौं । नेपाली लेग स्पिनर सन्दीप लामिछाने लङ्का प्रिमियर लिग (एलपीएल) क्रिकेटको छनोट प्रक्रिया (ड्राफ्ट) मा परेका छन् ।ड्राफ्टमा परेका सन्दीप रहेको श्रेणीका खेलाडीले न्युनतम ५० हजारदेखि ६० हजार अमेरिकी डलर पारिश्रमिक पाउने छन् । सन्दीप हाल इन्डियन प्रिमियर लिग (आईपीएल) खेल्ने क्रममा युनाइटेड अरब इमिरेट्स (युएई) मा छन् ।यसैगरी अर्का नेपाली खेलाडी सुमन गौतम पनि एलपीएलको ड्राफ्टमा परेका छन् । सुमन हाल अष्ट्रेलियामा छन् । गौतम रहेको श्रेणीका खेलाडीले १५ हजारदेखि २५ हजार अमेरिकी डलरसम्म पारिश्रमिक पाउने छन् ।आज हुने अक्सनबाट सन्दीप र सुमनको छनोटबारे टुंगो लाग्ने नेपाली राष्ट्रिय टोलीका प्रविधि विश्लेषक रमन शिवाकोटीले जानकारी दिए ।लङ्का लिग नोभेम्बर २१ तारिखदेखि सुरु हुनेछ । श्रीलङ्का क्रिकेट बोर्डले पहिलो पटक लङ्का प्रिमियर लिग आयोजना गर्दैछ । उक्त लिगमा २८ विदेशी खेलाडीले स्थान पाउनेछन् ।काठमाडौं । गण्डकी प्रदेशमा आयोजना हुने तय भएको बृहत नवौं राष्ट्रिय खेलकुद अन्योलमा देखिएको छ । बढ्दो कोरोना भाइरस महामारीका कारण तोकिएको मितिमा हुने–नहुनेमा अन्योल भएको राष्ट्रिय खेलकुद परिषद् (राखेप) का सदस्य सचिव रमेश कुमार सिलवालले जानकारी दिए ।  उनले कोरोना भाइरसको हालको अवस्था हेर्दा नवौं राष्ट्रिय प्रतियोगिता हुने नहुनेबारे अहिले नै भन्न नसकिने प्रतिक्रिया दिएका हुन् । एलिट क्लब विराटनगरद्वारा आयोजित अनलाइन विमर्श कार्यक्रममा बोल्दै सिलवालले नवौं राष्ट्रिय खेलकुदको अन्तिम निर्णयका लागि मंसिरसम्म पर्खिनु पर्ने बताए ।
‘नवौं राष्ट्रि खेलकुदको विषय अहिले अन्योलमा छ । यस अवस्थामा हामीले केही भन्न सक्ने अवस्था छैन । किनभने हाल नेपालका संक्रमणको संख्या बढ्दो छ,’ सिलवालले भने, ‘कोरोनाको अवस्था मंसिरसम्म कस्तो हुन्छ हेरौं । मंसिरको अन्त्यसम्म अवस्था सामान्य भयो भने प्रतियोगिता तोकिएकै मितिमा हुन्छ । अवस्था यस्तै भयो भने ठूलो प्रतियोगिता गर्न सम्भव छैन । जसमा नवौं राष्ट्रिय खेलकुद पनि हो ।’
नवौं राष्ट्रिय खेलकुद प्रतियोगिता फागुन २० देखि २७ गतेसम्म गण्डकी प्रदेशमा आयोजना हुने तय भएको छ ।
कोरोना भाइरसले नेपाली खेलकुद क्षेत्रमा ल्याएको चुनौती र सम्भावनाका विषय भएको अन्तक्रिया कार्यक्रममा सदस्य सचिव सिलवालले खेलकुद संघले पनि काम गर्न नखोजेको आरोप लगाएका छन् । उनले सबै संघहरुलाई तीन बर्षको विवरण बुझाउनभन्दा पनि अहिलेसम्म नबुझाएको बताए । हाल परिषद्मा दर्ता भएका २०९ संघमध्ये करिब ९० संघले मात्र आफ्नो तीन वर्षको विवरण बुझाएको बताए ।  राखेप सदस्य सचिव सिलवालले धेरै जसो संघहरु बायो डाटाका मात्र सीमित भएको आरोप लगाएका छन् । उनले धेरै संघहरु खेलाडी उत्पादन र खेलाडीको हक हितभन्दा पनि आफ्नो बायोडाटामा मात्र सिमित भएको आरोप लगाएका हुन् ।काठमाडौं । लंका प्रिमियर लिग क्रिकेटको ड्राफ्टमा सन्दीप लामिछानेसहित नेपालमा दुई खेलाडी परेका छन् । श्रीलंका क्रिकेट बोर्डले आयोजना गर्ने लंका प्रिमियर लिगको ड्राफ्टमा नेपालबाट सन्दीप र सुमन गौतम परेका हुन् । सुमन गौतम हाल अस्ट्रेलियमा बस्दै आएका छन् । उनी पछिल्लो समय बिग ब्यास लिग खेल्ने भन्दै चर्चामा आएका थिए ।
ड्राफ्टमा रहेको कुल ४३६ खेलाडीको अक्सन भोलि हुँदै छ । ड्राफ्टको सूचीमा दुई सय ७१ जना विदेशी खेलाडी छन् । यी नै खेलाडीबाट प्रतियोगितामा सहभागी पाँच टिमले अक्सनबाट आफ्नो टोलीमा अनुबन्ध गर्नेछन् प्रतियोगितामा कोलम्बो लायन्स, दम्बुला हक्स, गाले ग्लाडियटर्स, जाफ्ना कोब्राज र क्यान्डी टस्कर्स गरी पाँच टिमको सहभागिता छ । प्रतियोगिता नोभेम्बर २१ तारिखबाट सुरु हुनेछ । यसअघि विभिन्न समयमा प्रतियोगिताको मिति तय भए पनि कोरोना भाइरसका कारण दुईपटक सारिएको थियो ।
खेलाडीलाई ड्राफ्टको पाँच श्रेणीमा राखिएको छ । सन्दीप रहेको श्रेणीका खेलाडीले मूल्य ५० देखि ६० हजार अमेरिकी डलर छ । त्यस्तै अर्का नेपाली खेलाडी सुमन गौतम रहेको श्रेणीका खेलाडीको मूल्य १५ देखि २५ हजार अमेरीकी डलर छ । प्रतियोगिताका नियमअनुसार एक टिमले ड्राफ्टबाट ६ विदेशी खेलाडी लिन पाउनेछन् ।काठमाडौं । नेपाल बक्सिङ संघले पूर्व बक्सिङ खेलाडी ओमप्रकाश शर्मालाई स्वास्थ्य उपचारका लागि बिहीबार आर्थिक सहयोग प्रदान गरेको छ । बक्सिङ संघका अध्यक्ष राम अवालेले शर्मालाई ७५ हजार १०५ रुपैयाँ बराबरको चेक एक कार्यक्रमबीच हस्तान्तरण गरे ।लामो समयदेखि उच्च रक्तचापबाट पीडित शर्मा एक महिनाअघि प्यारालाइसिसबाट थलिएका थिए । पाँच पटकका राष्ट्रिय च्याम्पियन शर्माले ं.२०३३ सालदेखि बक्सिङ खेल्न सुरु गरेका थिए ।उनले भारतको मुम्बईमा भएको एसियन च्याम्पियनसिपलगायत विभिन्न अन्तर्राष्ट्रिय प्रतियोगितामा पनि सहभागिता जनाएका थिए । अध्यक्ष अवालेले शर्माको शीघ्र स्वास्थ्य लाभको कामना गर्दै मर्कामा परेका खेलाडीलाई अगामी दिनमा पनि सहयोग गर्न संघले सक्दो पहल गर्ने प्रतिबद्धता जनाए ।संघका पूर्व अध्यक्ष ओलम्पियन उमेश मास्केले शिध्र स्वास्थ्य लाभको कामना गरेका थिए । सो अवसरमा टोल बासी,ओलम्पियन,संघ पदाधिकारी तथा खेलाडीको उपस्थिति रहेको थियो ।




मड्रिड । कोरोना भाइरसका कारण युरोपियन अधिकांश फुटबलको आर्थिक अवस्थामा असर परेको छ । यसका बाबजुद पनि युरोपका ठूला टोलीले नयाँ सिजनमा खेलाडी भित्राउनका लागि खुलेर खर्च गरे । युरोपका शीर्ष टोलीले ट्रान्सफर विन्डोमा लगातार खेलाडी भित्र्याउँदा युरोपेली च्याम्पियन्स लिगको सर्वाधिक सफल टोली रियल म्याड्रिडले भने नयाँ सिजनका लागि भने एक युरो पनि खर्च गरेन । रियलले सिजनको सुरुवातको मंगलबार समाप्त भएको सरुवा बजारमा खेलाडी विक्रीमा भने जोड दिएको थियो । कोरोना भाइरसका कारण आर्थिक अवस्था केहि कमजोर भएकोले रियलले त्यसलाई थप कमजोर बनाउन ठिक सम्झेन ।टोलीले अक्रफ हाकिमी, ओस्कार रोड्रिग्वेज, सर्जियो रिगुइलोन र जेम्स रोड्रिग्वेजलाई विक्री गरेर रियलले झन्डै १ सय मिलियन युरो आम्दानी गरेको थियो । अर्को तर्फ ग्यारेथ बेल, ड्यानी सेबालोसलाई लोनमा टोनेनहम पठाएर आर्थिक भारलाई कम गरेको थियो । रियलले मुख्यत भविष्यमा टोलीलाई थप मजबुत बनाउने उद्देश्यले खेलाडी खरिदमा भन्दा बढी विक्रीमा जोड दिएको अनुमान गरिएको छ । रियलले अर्को सिजनका लागि पेरिस सेन्ट जर्मेन (पिएसजी) का फरवार्ड केलियन एमबाप्पेलाई भित्राउन चाहिररहेको छ । केलियनको पिएसजीसँगको सम्झौता अर्को वर्ष सम्म मात्र रहेको छ ।लोनमा गएका मार्टिन ओडगार्डे, अल्भारो अर्डिजोला र एन्ड्री लुनिन लोनबाट फर्केकाले रियलका प्रशिक्षक जिनेदिन जिदानका लागि ती नै नयाँ खेलाडीका रुपमा टोलीमा मान्न सकिन्छ । प्रिमियर लिग टोली चेल्सीले यसपटक खेलाडी खरिदका लागि सबै भन्दा बढी २ सय ४७ मिलियन युरो खर्चेको छ । जसमा केई हार्भेट्ज, टिमो वेनर, बेन चिलवेल र हाकिमी जियच छन् । अर्को प्रिमियर लिग क्लब म्यानचेस्टर सिटीले दुई सेन्टर ब्याक नाथन एके र रुविन डिएस र फेरान टोरेसका लागि १ सय ५७ मिलियन युरो खर्चेको छ ।कोरोनाका कारण आर्थिक असर परेको बताइएको बार्सिलोना यसपटक खेलाडीका लागि खर्चेने युरोपियन क्लबमा तेस्रो नम्बरमा रहेको छ । युभेन्टससँग मिरालेम पिजानिक र अर्टुर मेलो सट्टा गरेको क्याटलान क्लबले सर्जिनो डेस्ट खरिद गरेको थियो । बार्सिलोनाले १ सय २४ मिलियन युरो खर्चेको थियो । एट्लेटिको मड्रिडडले ९० मिलियन युरो खर्च गरेको थियो । त्यस्तै प्रिमियर लिगका शीर्ष क्लबहरु टोनहम, आर्सनल, म्यानचेस्टर युनाइटेड र लिभरपुलले समान ७९ मिलियन युरो खर्चेका थिए । च्याम्पियन्स लिग विजेता बायर्न म्युनिखले लेरोय रानो र मार्क रोकाका लागि ६४ मिलियन लगानी गरेको थियो ।काठमाडौं । प्रथम कागेश्वरी मनोहरा भर्चुअल तेक्वान्दो राष्ट्रिय खुला पुम्से प्रतियोगिताको तयारी पूरा भएको छ । आयोजक कागेश्वरी मनोहरा नगर खेलकुद विकास समिति र मूलपानी तेक्वान्दो डोजाङको संयुक्त आयोजनामा हुने प्रतियोगिताको तयारी पूरा भएको जनाइएको छ ।  अनलाइन प्रविधिबाट हुने प्रतियोगिता अक्टोबर १२ र १३ तारिखमा हुनेछ । प्रतियोगितामा नेपाल प्रहरी र नेपाली सेना गरी ४४ टिमका २ सय ८ खेलाडीले प्रतिस्पर्धा गर्नेछन् ।प्रतियोगितामा सहभागी खेलाडीले पुरुषमा ६ र महिलामा ५ गरी ११ विधामा प्रतिस्पर्धा गर्नेछन् । प्रतियोगितामा नेपालमा भएको १३औं दक्षिण एसियाली खेलकुद (साग) का स्वर्ण पदक विजेता पार्वती गुरुङ, सन्जिला तिम्सिना, सुशीला राई, स्वस्तिका तामाङलगायत अन्य पदक विजेताको पनि सहभागिता रहने आयोजकले जनाएको छ ।
प्रतियोगिताको विजेताले क्रमशः ३ हजार, २ हजार र १ हजार नगद पुरस्कार पाउनेछन् । सहभागीमध्ये एक खेलाडीलाई ‘मोस्ट पपुलर प्लेयर’ अवार्ड प्रदान गरिनेछ । अवार्डको राशि ५ हजार नगद छ । यो विधाको चयन गर्न प्रत्येक सहभागी खेलाडीको भिडियो यु(ट्युबमा राखिनेछ । त्यसमध्ये सर्वाधिक हेरिएको खेलाडीको भिडियोलाई ‘मोस्ट पपुलर प्लेयर’ को अवार्ड प्रदान गरिनेछ । यसको नतिजा अक्टोबर २० तारिखमा सर्वाजनिक गरिनेछ ।दुवई । आईपीएलका सुरुवाती दुई खेलमा उत्कृष्ट सुरुवात गरेको राजस्थान रोयल्सले पछिल्लो तीन खेलमा भने लगातार पराजय भोगेको छ । आफ्नो पाँचौं खेलमा राजस्थान मुम्बई इन्डियन्ससँग ५७ रनले पराजित हुन पुग्यो । यस जितसँगै मुम्बई तालिकाको शीर्ष स्थानमा उक्लियो । उत्कृष्ट खेलाडीले रहेको राजस्थानले मैदानमा भने खासै प्रदर्शन गर्न सकेको छैन ।रोहित शर्माको कप्तानीमा रहेको मुम्बई लयमा देखिएको छ । तर, प्रतियोगितामा भने मुम्बईले हारबाट सुरुवात गरेको थियो । राजस्थानले सुरुवाती दुई खेलमा जित निकाल्दा धेरै जसोले प्रतियोगितामा अन्य टोलीलाई निकै नै चुनौती दिन सक्ने टोलीको रुपमा हेरेका थिए । तर, पछिल्लो तीन खेलमा त्यो मनसाय हराई दिएको छ । त्यसैले मुम्बईसँग राजस्थान हार्नुका तीन कारण यस्ता छन् ।
सूर्यकुमार यादवले आउनेबित्तिकै मैदानमा आक्रमक ब्याटिङको सुरुवात गरेका थिए । उनले राजस्थान रोयल्सका बलरलाई पिट्दै मुम्बईको विशाल स्कोर बनाउन ठूलो योगदान दिए । यसै पारीको मद्दतले मुम्बईले १९४ रनको लक्ष्य दिएको थियो । राजस्थान रोयल्सका बलर सूर्यकुमार यादवको विकेट लिन नसक्नु र सूर्यकुमारले ठूलो पारी खेल्नु राजस्थानको हारको एक कारण बन्न पुग्यो । सूर्यकुमार यादव अविजित ७९ रनको पारी खेलेका थिए ।
राजस्थान रोयल्सका लागि जोस बटलरबाहेक अन्य कुनै पनि खेलाडीले खासै क्रिजमा जमेर खेल्न सकेनन् । उनी एक्लैले ब्याटिङ गर्दै सर्वाधिक ७० रन जोडेका थिए । जुन तरिकामा मुम्बईका सूर्यकुमार यादवलाई साथ मिलेको थियो, त्यस्तै साथ बटलरले राजस्थानका खेलाडीबाट पाएनन् । त्यसैले खराब ब्याटिङकै कारण राजस्थान मुम्बईसँग पराजित हुन पुगेको हो ।जसप्रित बुमराहको प्रदर्शन यस सिजन अहिलेसम्म खासै राम्रो हुन सकेको थिएन । तर, पहिलोपटक उनले आफ्नो उत्कृष्ट बलिङको क्षमता देखाए । उनले आफ्नो स्पेलको चार ओभरमा २० रन खर्चंदै राजस्थान रोयल्सका ४ ब्याट्सम्यानलाई पेभिलियन फर्काए । उनले राजस्थान रोयल्सका कप्तान स्टिभ स्मिथको समेत विकेट लिएका थिए । जसप्रित बुमराहको यो बलिङ स्पेल राजस्थानका लागि निकै नै भारी प¥यो ।आश्विनको चेतावनी
दिल्ली क्यापिटलका स्पिनर रविचन्द्रन आश्विनले भारतीय प्रिमियर लिगको बाँकी खेलका लागि ब्याट्सम्यानहरुलाई ‘पहिलो र अन्तिम चेतावनी’ दिएका छन् । सोमबार रोयल च्यालेन्जर बैंगलोरविरुद्धको म्याचमा उनले अस्ट्रेलियन ब्याट्सम्यान आरोन फिन्चलाई रनआउटको मौका पाएर पनि जीवनदान दिएका थिए ।
आश्विनले बल फाल्नु अगावै फिन्च क्रिजबाट बाहिर निस्केकाले उनलाई रनआउट गर्ने अवसर आश्विनलाई थियो । ठिक त्यस्तै अवसर, जुन अघिल्लो आइपीएलमा पनि उनलाई प्राप्त भएको थियो । त्यसमा उनले ईंग्ल्यान्डका ब्याट्सम्यान जोस बटलरलाई आउट गर्ने मौका गुमाएनन् । तर, यसपालि चाहिँ उनले उल्टो गरे ।
खेल सकिएपछि आश्विनले यसबारे मुख खोलेका छन् । ‘म २०२० का लागि पहिलो र अन्तिम चेतावनी दिँदैछु । पछि मलाई दोष दिन पाइँदैन,’ उनले भनेका छन् । दिल्लीका प्रशिक्षक रिकी पोन्टिङले प्रतियोगिता अगाडि नै आश्विनले बटलरलाई आउट गरेजस्तो तरिका आफ्नो टिमबाट खेल्दा नगर्न भनेका थिए । प्रशिक्षकको निर्देशन मान्दै आश्विनले फिन्चलाई जोगाएका हुन् । तर अब भने अरुलाई नजोगाउने उनले बताएका छन् । हिजोको म्याचमा दिल्लीले आरसीबीलाई पराजित गरेको थियो ।काठमाडौं । १३ औं दक्षिण एसियाली खेलकुद साग अर्न्तगत ब्याडमिन्टनको सामान खरिदमा अनियमितता भएको निश्कर्ष निस्किएको छ । सागमा ब्याडमिन्टन खेलाडीका लागि खरिद गरिएको जुत्ता र म्याटमा अनियमितता भएको भन्दै छानबिन समितिले निश्कर्ष निकाकलेको हो ।
युवा तथा खेलकुद मन्त्रालयले राष्ट्रिय खेलकुद परिषद् (राखेप) लाई दिएको निर्देशन अनुसार राखेपले गत महिना सदस्य गोविन्द भट्टराईको संयोजकत्वमा अनियमितता छानबिन समिति गठन गरेको थियो ।समितिले गत महिनादेखि नै अनियमितताको छानविन सुरु गरेको थियो ।  छानबिन समितिले खेलाडीको सामग्री खरिदमा अनियमितता भएको निश्कर्षसहित मंगलबार राखेपमा प्रतिवेदन बुझाएको छ । सबै विषयको अध्ययन गरेर मंगलबार राखेपलाई प्रतिवेदन बुझाएको भट्टराईले जानकारी दिए ।
खेलाडीले आफूले पाएका सामग्री निकै कमसल भएको बताएपछि र फर्जी बिल पेश गरेको भन्दै ब्याडमिन्टनका पदाधिकारीबाटै परेको उजुरीको आधारमा राखेपले छानबिन थालेको थियो ।  भट्टराईले छानबिन अनियमितता पाइएको र फर्जी बिल कसरी पारित भयो भन्ने अर्को चिन्ताको बिषय भएको बताए । छानबिन समितिमा भट्टराईसहित अर्जुन बिक, महेन्द्रकुमार राई, नारायण अर्याल र पासाङ शेर्पा सदस्य रहेका थिए ।लण्डन । इंग्लिस प्रिमियर लिग क्लब वल्भ्सका विंगर एडामा ट्राओरे एकै समयमा दुई फरक राष्ट्रिय टोलीमा परेका छन् । यसै साता हुने अन्तर्राष्ट्रिय खेलका लागि स्पेन र मालीको राष्ट्रिय टोलीले ट्राओरेको नाम आ–आफ्नो टोलीमा घोषणा गरेका हुन् । मालीले यसै साता घाना र इरानसँग मैत्रीपूर्ण खेल खेल्ने कार्यक्रम रहेको छ । प्रशिक्षक मोहमद मगसौबाले ट्राओरेलाई समेत राष्ट्रिय टोलीमा समेटेका थिए । स्पेनका लागि उमेर समूह फुटबल खेलेपनि सिनियर टोलीमा भने ट्राओरेले अवसर पाएका थिएनन् । उनको आमा(बुबा दुवै मालीका नागरिक भएपनि ट्राओरेको जन्म स्पेनमा भएको थियो ।त्यसैले उनले जुनै टोलीबाट पनि खेल्न पाउँछन् । पछिल्लो १८ महिनायता स्पेन र मालीबीच ट्राओरेलाई आफ्नो राष्ट्रबाट खेलाउन कडा प्रतिस्पर्धा भइरहेको थियो । स्पेनले यसअघि दुई पटक उनलाई टोलीमा समेटेपनि उपस्थित हुन भने सकेका थिएनन् । पहिलो पटकमा चोट कारण अनुपस्थित उनी दोस्रो पटक भने कोरोना संक्रमणका कारण डेब्यु गर्नबाट चुकेका थिए । यसपटक भने मालीले आफ्नो टोलीमा समेटेपनि ट्राओरे स्पेनी टोलीबाट नै प्रशिक्षणमा सहभागी भएका छन् ।
बार्सिलोनाको एकेडेमी ला मासियामा हुर्केका ट्राओरेले यसअघि भने आफू जुनसुकै राष्ट्रबाट पनि खेल्न तयार रहेको बताएका थिए । ‘मैले जुन टोलीबाट खेलेपनि राम्रो प्रदर्शन गर्नका लागि मिहिनेत गर्नेछु । मैले दुई राष्ट्रबीच कुनै एक रोज्ने अवसर पाउँदा खुसी छु । दुवै टोलीलाई मलाई मौका दिन खोजेकोमा आभारी छु । स्पेन म जन्मेको देश हो भने माली मेरो पूर्वजहरुको देश,’ उनले भनेका थिए ।
फिफाको नियमअनुसार सिनियर टोलीमा कुनैपनि राष्ट्रको प्रतिनिधित्व गरेका खेलाडीले अर्को टोलीमा खेल्न नपाउने प्रावधान थियो । तर पछिल्लो महिना फिफाले नियम परिमार्जन गर्दै २१ वर्षभन्दा कम उमेरमा तीन ओटासम्म खेल खेलेको अवस्थामा पनि खेलाडीले अर्को राष्ट्रबाट खेल्न पाउनेछन् । विश्वकप वा महादेशीय प्रतियोगिता खेलेको हकमा भने राष्ट्र परिवर्तन गर्न पाइनेछैन । २४ वर्षीय ट्राओरे सोमबार नै स्पेनको प्रशिक्षणमा सहभागी भएका छन् । उनले अब अक्टोबर १० मा स्विटजरल्यान्ड अथवा तीन दिनपछि युक्रेनविरुद्ध खेलेको खण्डमा मालीको प्रतिनिधित्व गर्न पाउने छैनन् ।दुवईं । कगिसो रबाडाले उत्कृष्ट बलिङ गर्दा दिल्ली क्यापिटल्स यूएईमा जारी १३औं संस्करणको इन्डियन प्रिमियर लिग (आईपीएल) टी–ट्वान्टी क्रिकेटको शीर्ष स्थानमा उक्लिएको छ । सोमबार भएको खेलमा दिल्लीले रोयल्स च्यालेन्जर्स बैंगलोरलाई ५९ रनको फराकिलो अन्तरले हराउँदै शीर्ष स्थानमा आफूलाई पुगाउन सफल भएको हो ।  दुबई अन्तराष्ट्रिय क्रिकेट मैदानमा दिल्लीले जितका लागि दिएको १९७ रनको लक्ष्य पछएको बैंगलोरले निर्धारित २० ओभरमा ९ विकेट गुमाउँदै मात्र १३७ रन बनायो ।बैंगलोरका लागि कप्तान विराट कोहलीले सर्वाधिक ४३ रनको योगदान गरे । त्यस्तै वासिन्टन सुन्दरले १७ रन बनाउँदा अरोन फिन्च १३, नवदिप शैनी १२, मोहिन अली र सुभम डुबेले समान ११ रन बनाए ।   बलिङतर्फ दिल्लीका लागि कगिसो रबाडाले सर्वाधिक चार विकेट लिए । चार ओभर बलिङ गरेका उनले २४ रन खर्चदै ४ विकेट लिन सफल भए । त्यस्तै आरिच नोर्टेज र अक्षर पटेलले समान दुई–दुई विकेट लिँदा रविचन्द्र आश्विनले एक विकेट लिए ।
यसअघि टस हारेर पहिलो ब्याटिङ गरको दिल्लीले निर्धारित २० ओभरमा ४ विकेट गुमाउँदै बैंगलोरलाई १९७ रनको लक्ष्य दिएको थियो ।
दिल्लीका लागि स्टोइनिस अर्धशतकीय पारी खेले । २६ बल खेलेका उनले ६ चौका र २ छक्काको सहयोगमा ५३ रन बनाए । त्यस्तै पृथ्वि शले ४२ रन बनाउँदा रिषभ पन्त ३७, शिखर धावन ३२ तथा कप्तान श्रेयस यैरले ११ रनको योगदान गरे ।  बलिङतर्फ बैंगलोरका लागि मोहम्द सिराजले दुई विकेट लिए । त्यस्तै इसुरु उडान र मोइन अलीले एक–एक विकेट लिए । आजको खेलमा जित निकाल्दै दिल्लीले पाँच खेलबाट ८ अंक जोड्दै शीर्ष स्थानमा आफूलाई उभ्याएको छ । पराजित बैंगलोर पाँच खेलबाट ६ अंकसँगै तालिकाको तेस्रो स्थानमा छ ।भुवनेश्वरले आइपिएल गुमाउने 
हैदराबादका प्रमुख तीव्र गतिका बलर भुवनेश्वर कुमारले इन्डियन प्रियिमर लिग (आइपिएल) को बाँकी खेलहरु गुमाउने भएका छन् ।
गत शुक्रबार चेन्नई सुपरकिंग्ससँग खेलको क्रममा १९ औं ओभरमा बलिङ गर्नेक्रममा उनको तिघ्राको मांशपेशीमा समस्या देखिएको थियो । १९ औं ओभरको पहिलो बलमा साम करनलाई बलिङ गर्नेक्रममा उनको खुट्टामा समस्या देखिएको थियो । जसको कारण बाँकी पाँच बल खलिल अहमदले गरेका थिए ।
प्रमुख तीव्र गतिका बलर भुवनेश्वर कुमार बहिरिंदा हैदराबादलाई ठूलो धक्का लाग्ने भएको छ । यसअघिनै अलराउन्डर मिचेल मार्श पनि चोटको कारण हैदराबादबाट बाहिरिसकेका छन् । भुवनेश्वरको स्थान युवा तीव्र गतिका बलर पृथ्वी राजले लिने भएका छन् । आन्द्र प्रदेशबाट घरेलु क्रिकेट खेल्ने पृथ्वीले गतवर्ष कोलकाता नाइट राइडर्सबाट आइपिएल खेलेका थिए ।
२२ वर्षिय पृथ्वीले ३ टि२० खेलमा ४ विकेट लिएका छन् । हैदराबाद जारी आइपिएलमा ५ खेलमा ३ मा हार र २ मा जित सहित सातौं स्थानमा छ । हैदराबादले अव आफ्नो छैटौं खेल बिहिबार किंग्स इलेभेन पन्जाबबिरुद्ध खेल्ने छ । चोटका कारण जारी आइपिएल गुमाउने भुवनेश्वर कुमार तेस्रो खेलाडी हुन् । हैदराबादकै मिचेल मार्श र दिल्लीका अमित मिश्राले आइपिएल गुमाइसकेका छन् ।काठमाडौं । इन्डियन प्रिमियर लिग (आईपीएल) क्रिकेटले यति बेला क्रिकेटको माहोल विश्वभर बनाएको छ । महामारीबीच उच्च सतर्कता अपनाउँदै क्रिकेट सञ्चालन सम्भव छ भन्ने सन्देश पनि आईपीएलले दिएको छ । तर कोरोनाका कारण नेपालमा तय भएका मुख्य तीन चर्चित क्रिकेट लिग, धनगढी प्रिमियर लिग, एभरेस्ट प्रिमियर लिग र पोखरा प्रिमियर लिगको मिति अनिश्चित छ । कोरोनाको चपेटामा परेका आयोजकले साकारबाट अनुमति पाए विकल्पको बाटो खोजेर प्रतियोगिता सञ्चालन गर्न सक्ने दाबी गरेका छन् ।
मुखैमा आएको एभरेस्ट प्रिमियर लिग विश्वभर फैलिएको कोरोना भाइरसका कारण अनिश्चितकालका लागि स्थगित भयो । वेस्ट इन्डिजका चर्चित ब्याट्सम्यान क्रिस गेल नेपालमा आउने चर्चा निकै थियो । तर कोरोना महामारीले प्रतियोगिता हुन नपाउँदा आयोजकले गरेको प्रचारबाजी प्रचारमै सीमित भयो । लाखौं खर्चेर गरिएको कार्यक्रमलाई कोरोनाको कारण स्थगित गर्नुप¥यो । नेपालमा फ्रेन्चाइज लिगको अवधारणासहित स्थापित भएको धनगढी प्रिमियर लिग (डीपीएल) पनि आइतबार विज्ञप्ति जारी गरेर अनिश्चितकालका लागि स्थगित भइसकेको छ । प्रतियोगिता अनिश्चतकालका लागि स्थिगित गर्नु पर्दा खेलाडीदेखि विज्ञापन दाता, आयोजक सबै मारमा परेको धनगढी क्रिकेट एकेडेमीका अध्यक्ष सुवास शाहीले बताए ।
कात्तिकमा खेल तालिका भएको पोखरा प्रिमियर लिग पनि सञ्चालन हुने कुनै सुरसार छैन । आयोजकले अहिलेको अवस्थालाई नियाल्दै आयोजना गर्न नसक्ने बताउँदै आएको छ । यसले नेपालमा सहज तरिकाले क्रिकेट फर्किनेमा आशंका धेरै छ । महामारीबीच इन्डियन प्रिमियर लिग नयाँ अवधारणका साथ सञ्चालन हुँदा नेपालमा पनि प्रतियोगिता सञ्चालन गर्न विकल्पको बाटो खोज्नु पर्ने शाही बताउँछन् ।
नेपालमा क्रिकेट संघको अस्तित्व नहुँदाको अवस्थामा क्रिकेट चलायमान गराएका यस्ता प्रतियोगिताका लागि नेपाल क्रिकेट संघले क्यालेन्डरमा समावेश गरेर सञ्चालनको वातावरण गराउनु पर्ने कतिपयले सुझाउँदै आएका छन् । महामारीको अवस्थालाई उच्च सतर्कता अपाउनाउँदै खेलकुद गतिविधि सुचारु गर्नु पर्ने विज्ञले सुझाव दिइरहेका छन् । सरकारले महामारीलाई कारण देखाएर खेलकुद गतिविधि रोक्नु खेलकुदका लागि अन्याय हुन्छ । त्यसैले आवश्यक मापदण्ड तोकेर कडाइसाथ लागु गरी खेलकुद गतिविधि चलायमान बनाउनु आवश्यक देखिन्छ ।ब्राजिल । ब्राजिली प्लेमेकर फिलिपे कौटिन्होको गोलको सहयोगमा क्याटलान क्लब बार्सिलोना स्पेनिस ला लिगामा हारबाट जोगिएको छ ।
घरेलु मैदान नोउ क्याम्पमा बार्सिलोनाले सेभियासँग एक गोलले पछि परेको स्थितिमा बराबरीको नतिजा निकाल्न सफल भएको हो । सेभियाका लुक डि जोङले गोेल गर्दा कौटिन्होले बराबरी गोल फर्काएका थिए । आइतबार राति भएको खेलको आठौं मिनेटमा नै लुक डि जोङको गोलबाट सेभियाले बार्सिलोनाविरुद्ध अग्रता लिन सफल भएको थियो । सुसोले अन्सु फातीलाई बिट गर्दै गरेको क्रसलाई फ्रान्की डि जोङले हेडरमार्फत क्लियर गर्ने प्रयास गरेपनि राम्ररी क्लियर नभएको बललाई पेनाल्टी बक्सभित्रबाट लुक डि जोङले उत्कृष्ट फिनिस गरेका थिए ।तर, सेभियाको त्यो अग्रता दुई मिनेट पनि टिकेन । १०औं मिनेटमा फिलिपे कौटिन्होले बराबरी गोल फर्काए । कप्तान लियोनेल मेस्सीको चलाखीपुर्ण पासलाई जोडी अल्भाले मिलाईदिएको बललाई कौटिन्होले जाली चुमाएका थिए । २१औं मिनेटमा एन्टोइन ग्रिजमनले गोल गर्न नसक्दा बार्सिलोनाले अग्रता लिन सकेन । २९औं मिनेटमा अन्सु फातीको प्रहारलाई सेभियाका गोलरक्षक यासिन बोनोउले सहजै नियन्त्रणमा लिए । ३२औं मिनेटमा सेभियाका सुसोको प्रहारले पोस्टको दिशा लिन सकेन । ४३औं मिनेटमा कप्ता लियोनेल मेस्सी गोल नजिक पुगेर चुके ।
५८औं मिनेटमा डिएगो कार्लाेसले सर्जी रोबर्टाेको क्रसलाई कुनै खतरा हुन दिएन । ६३औं मिनेटमा इन न्यास्रीको क्रसलाई डिएगो कार्लाेसले गरेको प्रहार क्रसबारमा लागेर बाहिरिदा सेभिया अग्रता लिनबाट चुक्यो । ७३औं मिनेटमा जेसस नाभासको क्रसमा इन न्यास्रीको हेडर पोस्टबाट थोरै बाहिरियो । ८१औं मिनेटमा कप्तान मेस्सीको २० यार्ड टाढाको प्रहारमा गोलरक्षक यासिन बोनोउ बाधक बने ।
लगत्तै ८२औं मिनेटमा फ्रान्की डि जोङले अवसर पाएपनि सदुपयोग गर्न सकेन । इन्ज्युरी समको थप गरिएको पहिलो मिनेटमा ट्रिन्काहोको प्रहारलाई यासिनले सहजै बचाए । लगत्तै डिएगो कार्लाेसले मेस्सीको प्रहारलाई उत्कृष्ट डिफेन्स गर्दै बार्सिलोनाको गोल टारे । त्यसपछि थप गोल निस्कन नसक्दा खेल १–१ गोलको बराबरीमा सकियो । बराबरीसँगै अपराजित रहेको बार्सिलोना तीन खेलबाट ७ अंक जोडेर पाँचौ तथा समान ७ अंक नै रहेपनि सेभिया गोलअन्तरमा छैटौं स्थानमा रहेको छ ।स्पेन । अघिल्लो सिजनको सर्वाधिक गोलकर्ता समेत रहेका पोलिस फरवार्ड रोबर्ट लेवान्डोस्की एक्लैले चार गोल गरेपछि जर्मन बुन्डेसलिगामा साविकको विजेता बायर्न म्युनिखले रोमाञ्चक जित निकालेको छ । घरेलु मैदानमा बायर्नले हर्था बर्लिनमाथि ४–३ को रोमाञ्चक र प्रतिस्पर्धात्मक जित निकालेको हो । हर्थाका जोन कोर्डाेवा, म्याथुस कुन्हा र जेसिक नागनकमले गोल गरेपनि हार टार्न सकेन ।
एलिएन्ज एरिनामा आइतबार राति गोलको वर्षा भएको प्रतिस्पर्धात्मक खेलमा बायर्नले ४०औं मिनेटमा लेवान्डोस्कीको गोलबाट अग्रता लिएको थियो । उनले सर्ज जिनब्रीको पासमा गोल गर्न सफल भएका थिए । त्यसअघि ३६औ मिनेटमा थोमस मुलरले गोल गरेपनि भिएआरबाट मान्यता पाएन । ५१औं मिनेटमा लेवान्डोस्कीले क्रिस रिचार्ड्सको पासमा गोल गर्दै बायर्नको अग्रता दोब्बर पारे । पाहुना टोलीले देलमा २–० ले पछि परेपनि दुई गोल गर्दै खेललाई २–२ गोलको रोमाञ्चक मोडा ल्याएका थिए । ५९औं मिनेटमा म्याथुस कुन्हाको पासमा जोन कोर्डाेबाले गोल गर्दै हर्थालाई खेलमा फर्काउने संकेत दिएका थिए । ७१औं मिनेटमा क्रेजस्टफको पासमा म्याथुस कुन्हाले गोल गर्दै खेललाई २–२ गोको बराबरीमा ल्याए ।
८५आं मिनेटमा थोमस मुलरको पासमा लेवान्डोस्कीले ह्याट्रिक पुरा गरेपछि बायर्नले खेलमा पुनः ३–२ को अग्रता लिन सफल भयो । ८८औं मिनेटमा जेसिक नागनकमले गोल गर्दै खेललाई पुनः बराबरीको अवस्थामा ल्याए । बराबरीतर्फ धकेलिएको खेलको इन्ज्युरी समयको थप गरिएको तेस्रो मिनेटमा लेवान्डोस्कीले पेनाल्टीमार्फत व्यत्तिगत चौथो गोल गरेपछि बायर्नले ४–३ को रोमाञ्चक जित निकाल्न सफल भयो । पेनाल्टी बक्समा लेवान्डोस्की आफैलाई विपक्षी खेलाडीले फल गरेपछि रेफ्रीले बायर्नलाई पेनाल्टी प्रदान गरेको थियो । यस जितसँगै बायर्न तीन खेलबाट ६ अंक जोडेर चौथो स्थानमा उक्लिएको छ । पराजि हर्था ३ अंकसहित १३औं स्थानमा छ ।दुवई । ओपनर शेन वाटसन र फाफ डु प्लेसिसको कीर्तिमानी उत्कृष्ट साझेदारीमा चेन्नई सुपर किंग्सले इन्डियन प्रिमियर लिग (आइपिएल) को १८ औं खेलमा किंग्स इलेभेन पन्जाबलाई १० विकेटले पराजित गरेको छ । जितका लागि १ सय ७९ रनको विजयी लक्ष पछ्याएको चेन्नईले १७.४ ओभरमा विना विकेटको क्षतिमा पूरा गर्यो । चेन्नईको सानदार जितमा दुबै ओपनर शेन वाटसन र फाफ डु प्लेसिसले उत्कृष्ट प्रर्दशन गरे । सुरुवाती तीन खेल हारेका चेन्नईका ओपनर पन्जाबबिरुद्ध भने सुरुवात देखिनै आक्रामक रुपमा प्रस्तुत भएका थिए । शेन वाटसन ५३ बलमा ११ चौका र ३ छक्का सहित ८३ रनमा अविजित रहे । फाफ डु प्लेसिस ५३ बलमा ११ चौका र १ छक्का सहित ८७ रनमा अविजित रहे । कुल १ सय ८१ रनको अविजित साझेदारी गरेका थिए । यो चेन्नईका कुनैपनि ब्याट्सम्यानले कुनैपनि विकेटका लागि गरेको सर्वाधिक उच्च साझेदारी हो ।
त्यसअघि दुबई इन्टरनेशनल क्रिकेट स्टेडियममा टस जितेर पहिला ब्याटिङ रोजेको पन्जाबले निर्धारित २० ओभरमा ४ विकेटको क्षतिमा १ सय ७८ रन बनाएको थियो । पन्जाबका कप्तान तथा ओपनर लोकेश राहुल (केएल) ले ५२ बलमा ७ चौका र १ छक्का सहित सर्वाधिक ६३ रनको योगदान दिए । पन्जाबलाई ओपनर राहुल र मयंक अग्रवालले पहिलो विकेटका लागि ६१ रनको साझेदारी गर्दै राम्रो सुरुवात दिएका थिए ।
यी दुईबीचको साझेदारी नवौं ओभरको पहिलो बलमा स्पिनर पियुष चवलाले अग्रवाललाई २६ रनमा साम करनबाट क्याच आउट गराउँदै तोडे । ठूलो सट खेलेका अग्रवाल डिपमिड विकेटमा समातिन पुगेका थिए । उनले १९ बलमा ३ चौका प्रहार गरे । रविन्द्र जडेजाको १२ औं ओभरको अन्तिम बलमा एक्स्ट्रा कभरमा मनदीप सिंह आम्बाती रायुडुबाट २७ रनमा क्याच आउट हुन पुगे । सिंहले १६ बलमा २ छक्का प्रहार गरे । तल्लोक्रममा निकोलस पूरनले आक्रामक ब्याटिङ गर्दै पन्जाबलाई विशाल योगफलको बाटोतर्फ अघि बढाएका थिए । तर शार्दुल ठाकुरको १८ औं ओभरको पहिलो बलमा ठूलो सट खेलेका पूरनको सट निकै हाइमा गएपछि डिपमिड विकेटमा रविन्द्र जडेजाबाट ३३ रनमा समातिन पुगे । पुरनले १७ बलमा १ चौका र ३ छक्का प्रहार गरे । लगतै अर्को बलमा राहुललाई महेन्द्रसिंह धोनीबाट उत्कृष्ट क्याच गराउँद ठूलो इनिङ खेल्न बाट रोकेका थिए । ग्लेन म्याक्सवेल ११ र शरफराज खान १३ रनमा अविजित रहे ।
रविन्द्र जडेजाले ४ ओभरमा ३० रन खर्चेर १ विकेट लिए । पियुष चवलाले २ ओभरमा २२ रन खर्चेर १ विकेट लिए । शार्दुल ठाकुरले ४ ओभरमा ३९ रन खर्चेर २ विकेट लिए । यसअघि पन्जाब पहिलो खेलमा दिल्लीसँग सुपर ओभरमा पराजित भएको थियो । दोस्रो खेलमा रोयल च्यालेन्जर्स बेंगलोरलाई ९७ रनको फराकिलो अन्तरले पराजित गरेको थियो । राजस्थान रोयल्ससँग ४ विकेट र मुम्बईसँग ४८ रनले पराजित भएको थियो । अब पन्जाबले हैदराबादसँग बिहिबार खेल्ने छ ।
चेन्नईले पहिलो खेलमा मुम्बईलाई ५ विकेटले पराजित गरेको थियो । चेन्नई राजस्थानसँग १६ रन, दिल्लीसँग ४४ रन र हैदराबादसँग ७ रनले पराजित भएको थियो । चेन्नईले अव बुधबार कोलकाता नाइट राइडर्ससँग खेल्ने छ । आइपिएलको इतिहासमा चेन्नईले १० विकेटले जित निकालेको दोस्रो अवसर हो । यसअघि सन् २०१३ मा पन्जाबले प्रस्तुत गरेको १ सय ३९ रनको लक्ष्य १६ बल आगडि कुनै विकेट नगुमाई पूरा गरेको थियो । यो चेन्नईको दोस्रो जित हो । यसअघि चेन्नईले पहिलो खेलमा मुम्बई इन्डियन्सलाई ५ विकेटले पराजित गरेको थियो । पन्जाबको यो चौथो हार हो ।काठमाडौं । नेपाल तेक्वान्दो संघ, पारा कमिटिको अन्तर्गतका प्रशिक्षक कविराज नेगी लामा, आयशा शाक्य र विकेश विडारीले इन्टरनेसनल कोच सर्टिफिकेट लाइसेन्स लिन सफल भएका छन् । विश्व तेक्वान्दो महासंघको आयोजनामा २ देखि ४ अक्टोबरसम्म सञ्चालन भएकोे चौथो वल्ड पारा तेक्वान्दो अनलाइन इन्टरनेसनल कोच सर्टिफिकेसन कोर्स (लेभल वान) मा उनी इन्टरनेसनल कोच सर्टिफिकेट लाइसेन्स लिन सफल भएका हुन् ।
कोर्षमा पारा तेक्वान्दोको इतिहास, कोच एडमिनिट्रेसन बाई लज, वर्गिकारण, कम्पिटिसनका नियाम, सेफ गार्डिङ, बायोलोजिकल एस्पेक्ट्स, खेल व्यवस्थापन, एन्टी डोपिङ, कोड अफ इथिक्स, पिएसएस, मनोवैज्ञानिक प्रभावको बारेका अध्ययन गराइएको लामाले जानकारी दिए ।
अनलाइन क्लास तथा प्रशिक्षण विश्व तेक्वान्दो संघको पारा समिटिको पारा गेम्सका प्रमुख डब्लुटी (इडुकेटर) उस्मान दिलदार, चकिर चेल्वाटले सञ्चालन गरेका थिए । कोर्षपछि १०० पुर्णाङ्क परिक्षा लिइएको थियो । जसमा नेपाली तीनै प्रशिक्षकले शतप्रतिशत अंक ल्याएर परिक्षा उत्र्तिण गरेको लामाले बताए । ७० प्रतिशत अंक ल्याएपनि उत्र्तिण हुने व्यवस्था थियो ।
प्रशिक्षक लामाले सन् २०१६ मा दक्षिण कोरियाको मुजुमा भएको डब्लुटिएफ पार्टनरसिप तेक्वान्दो कार्यक्रमको पारा कोर्समा पनि सहभागिता जनाएका थिए । उनी नेपाली पारा तेक्वान्दो टोलीका प्रशिक्षक हुन् । १३ औं दक्षिण एसियाली खेलकुद सागकी दोहोरो स्वर्ण पदक विजेता आयशाले आइतबार इन्टरनेसन अनलाइन पुम्से च्याम्पियनसिपमा स्वर्ण पदक जितेकी थिइन् । आयशा राष्ट्रिय खेलकुद परिषद्की सहायक प्रशिक्षक समेत हुन् ।दुवई । दिल्ली क्यापिटल्सका अनुभवी स्पिनर अमित मिश्राले इन्डियन प्रिमियर लिग (आइपिएल) २०२० गुमाउने भएको छन् । मिश्रा कोलकाता नाइट राइडर्ससँगको खेलको क्रममा घाइते हुन पुगेका थिए । शनिवार कोलकातासँगको खेलमा मिश्राको औंलामा चोट लाग्न पुगेको थियो । जसको कारण आइपिएलको पुरै सिजन नै गुमाउने भएका छन् । मिश्राले जारी आइपिएलमा ३ खेलमा तीन विकेट लिएका छन् । चेन्नईसँग विकेट बिहिन हुँदा हैदराबादसँग दुई र कोलकातासँग एक विकेट लिएका थिए । दिल्लीले मिश्रालाई पहिलो खेलमा किंग्स इलेभेन पन्जाबबिरुद्ध रविचन्द्रन आश्विन चोटिल हुँदा मौका दिएको थियो ।
योसँगै नेपाली लेग स्पिनर सन्दीप लामिछानेको सम्भावना बढेको छ । अब दिल्लीसँग भारतीय प्रमुख स्पिनर अफस्पिनर रविचन्द्रन आश्विन र अलराउन्डरको रुपमा अक्षर पटेल छन् । आश्विनले खराब प्रर्दशन गरेको खण्डमा त्यसको विकल्प नेपाली लेग स्पिनर सन्दीप लामिछाने हुने देखिन्छ । अक्षर निरन्तर अलराउन्डर कोटामा खेल्ने देखिन्छ । दिल्ली अक्षरलाई छाडेर एक प्रमुख स्पिनर नियमित खेलाउने छ । आश्विनले खराब प्रर्दशन गरेको खण्डमा सन्दीप विकल्प हुने छन् । दिल्लीले सन्दीपलाई मार्कस स्टोइनिस वा एनरिच नोर्टजे मध्य एकलाई बेन्चमा राखेर खेल खेलाउन सक्ने सम्भावना बढेको हो । दिल्लीले सुरुवाती चार खेलमा तीव्र गतिका बलर कागिसो रबाडा, एनरिच नोर्टजे, शिम्रन हेटमायर र मार्कस स्टोइनिसलाई खेलाउँदै आएको छ ।
सुरुवाती चार खेलमा सन्दीप बेन्चमा बसेका छन् । टोलीको रणनीतिमा लेग स्पिनर आवश्यक परेमा दिल्लीसँग सन्दीप बाहेक अर्को विकल्प छैन । त्यसले गर्दा पनि सन्दीप दिल्लीको प्लेइङ ११ को रोजाईमा पर्ने देखिन्छ । दिल्लीले आजनै रोयल च्यालेन्जर्स बेंगलोरसँग खेल्दै छ । दिल्ली ४ खेलमा ३ मा जित र १ मा हार सहित दोस्रो स्थानमा छ । पहिलो पटक उपाधि जित्ने सोचमा रहेको दिल्लीलाई अनुभवी लेग स्पिनर मिश्राले आइपिएल गुमाउँदा रणनीतिमा ठूलो असर पर्ने देखिन्छ । टोली सन्तुलनमा असर पर्ने देखिन्छ । ३७ वर्षिय मिश्रा आइपिएलका सर्वाधिक सफल स्पिनर हुन् । उनले १ सय ५० खेलमा १ सय ६० विकेट लिदै सर्वाधिक विकेट लिने सूचिमा दोस्रो स्थानमा छन् ।एजेन्सी । साविक विजेता मुम्बई इन्डियन्स तेस्रो जित निकाल्दै इन्डियन प्रिमियर लिग (आइपिएल) को २०२० को अंक तालिकामा शीर्षस्थानमा उक्लिएको छ । आइतबार बेलुका सनराइजर्स हैदराबादलाई ३४ रनले पराजित गर्दै मुम्बई शीर्ष स्थानमा उक्लिएको छ । जितका लागि २ सय ९ रनको विशाल विजयी लक्ष्य पछ्याएको हैदराबादले २० ओभरमा ७ विकेटको क्षतिमा १ सय ७४ रन बनायो । हैदराबादलाई अन्तिम १२ बलमा ४७ रन आवश्यक परेको थियो ।१९ औं ओभरमा जस्प्रित बुमराहले २ विकेट लिदै १० रन मात्र खर्चेपछि हैदराबादको जित टाढिएको थियो । अन्तिम ६ बलमा ३७ रन चाहिएको थियो । तर पोलार्डले २ रन मात्र दिए । पहिलो बलमा राशिद खानलाई दुई रन दिएका थिए । पोलार्डले अन्य पाँच बल लगातार डट राख्दै जित पक्का गरे । हैदराबादका कप्तान डेभिड वार्नरले सर्वाधिक ६० रनको योगदान दिएपनि जितको लागि पर्याप्त रहेन । जेम्श प्याटिनसनको १६ औं ओभरको चौथो बलमा इशान किशनले उत्कृष्ट क्याच लिएपछि हैदराबादको जित टाढिएको थियो । वार्नरले ४४ बलमा ५ चौका र २ छक्का प्रहार गरे ।पाँचौ ओभरको पहिलो बलमा ट्रेन्ट बोल्टले हार्दिक पान्ड्याबाट ओपनर जोनी बेयरस्टो २५ रनमा क्याच आउट गराए । बेयरस्टोले १५ बलमा २ चौका र २ छक्का प्रहार गरे । दशौं ओभरको पाँचौ बलमा जेम्श प्याटिनसनले काइरन पोलार्डबाट मनिष पान्डेलाई ३० रनमा क्याच आउट गराए । पान्डेले १९ बलमा ४ चौका र १ छक्का प्रहार गरे ।१३ औं ओभरको दोस्रो बलमा केन विलियम्सन विकेटकिपर क्विन्टन डी ककबाट ३ रनमा क्याच आउट हुन पुगे । क्रुनाल पान्ड्याको १५ औं ओभरको पहिलो बलमा ठूलो सट खेलेका प्रियम गर्गलाई राहुल चहलरले उत्कृष्ट क्याच लिदै ८ रनमा पेभिलिएन फर्काएका थिए । जस्प्रित बुमराहको १९ औं ओभरको दोस्रो बलमा अब्दुल सामद २० रनमा रोहित शर्माबाट क्याच आउट भएपछि हैदराबादको जित टाढिएको थियो । सामदले ९ बलमा १ चौका र २ छक्का प्रहार गरे ।जेम्श प्याटिनसनले ४ ओभरमा २९ रन खर्चेर २ विकेट लिए । ट्रेन्ट बोल्टले ४ ओभरमा २८ रन खर्चेर २ विकेट लिए । क्रुनाल पान्ड्याले ४ ओभरमा ३५ रन खर्चेर १ विकेट लिए । जसप्रित बुमराहले ४ ओभरमा ४१ रन खर्चेर २ विकेट लिए । त्यसअघि शारजाहमा टस जितेर ब्याटिङ रोजेको मुम्बईले निर्धारित २० ओभरमा ५ विकेटको क्षतिमा २ सय ८ रन बनाएको थियो । काइरन पोलार्ड १३ बलमा ३ छक्का सहित २५ र क्रुनाल पान्ड्या ४ बलमा २ चौका र २ छक्का सहित २० रनमा अविजित रहे ।मुम्बईले कप्तान रोहित शर्माले पहिलो ओभरको पाँचौ बलमा ब्यक्तिगत ६ रनमा गुमाएको थियो । सन्दीप शर्माको बलमा रोहित विकेटकिपर जोनी बेयरस्टोबाट कट बिहाइन्ड क्याच आउट हुन पुगेका थिए । कप्तान डेभिड वार्नरले रिभ्यु लिदै रोहितलाई पेभिलिएन फर्काए । सिद्धार्थ कौलले छैटौं ओभरको पाँचौ बलमा सूर्यकुमार यादवलाई २७ रनमा टि नटराजनबाट क्याच आउट गराउँदै दबाबमा राख्न खोजेका थिए । सूर्यकुमारले १८ बलमा ६ चौका प्रहार गरे ।तेस्रो विकेटका लागि इशान किशन र क्विन्टन डी ककले ७८ रनको साझेदारी गर्दै इनिङ बढाएका थिए । १४ औं ओभरको पहिलो बलमा राशिद खानले आफैं क्याच लिदै डी ककलाई ६७ रनमा आउट गरे । डी ककले ३९ बलमा ४ चौका र ४ छक्का प्रहार गरे । सन्दीप शर्माको १५ औं ओभरको अन्तिम बलमा ठूलो सट खेलेका किशन मनिष पान्डेबाट ३१ रनमा क्याच आउट हुन पुगे । किशनले २३ बलमा २ छक्का र १ चौका प्रहार गरे । कौलको २० औं ओभरको दोस्रो योर्कर बलमा हार्दिक पान्ड्या २८ रनमा बोल्ड आउट गरे । पान्ड्याले १९ बलमा २ चौका र २ छक्का प्रहार गरे ।राशिद खानले ४ ओभरमा २२ रन खर्चेर १ विकेट लिए । सन्दीप शर्माले ४ ओभरमा ४१ रन खर्चेर २ विकेट लिए । लगातार योर्कर फाल्दै मुम्बईलाई दबाबमा राखेका टि नटराजनले विकेट लिन नसकेपनि ४ ओभरमा २९ रन खर्चेका थिए । सिद्धार्थ कौलले ४ ओभरमा ६४ रन खर्चेर २ विकेट लिए । मुम्बईले छैटौं खेलमा मंगलबार राजस्थान रोयल्ससँग खेल्ने छ । हैदराबादले छैटौं खेलमा किंग्स इलेभेन पन्जाबसँग खेल्ने छ । मुम्बई ५ खेलमा ३ मा जित र २ मा हार सहित ६ अंकका साथ शीर्ष स्थानमा उक्लिएको छ । दिल्ली क्यापिटल्स ४ खेलमा १ मा हार र ३ मा जित सहित ६ अंक भएपनि नेट रनरेटको आधारमा दोस्रो स्थानमा छ । रोयल च्यालेन्जर्स बेंगलोर ४ खेलमा ३ मा जित र १ मा हार सहित तेस्रो स्थानमा छ ।




काठमाडौं । १३ औं दक्षिण एसियाली खेलकुद (साग) की दोहोरो स्वर्ण पदक विजेता तेक्वान्दोकी आयशा शाक्यले प्रथम बंगलादेश तेक्वान्दो अन्तर्राष्ट्रिय पुम्से च्याम्पियनसिपमा स्वर्ण पदक जितेकी छिन् ।गत वर्ष मंसिरमा स्वदेशमा आयोजना भएको सागमा एकल र समूहमा स्वर्ण पदक जितेकी आयशाले आइतबार अनलाइनमार्फत भएको च्याम्पियनसिपमा ४० वर्ष मूनिको उमेर समूहमा पहिलो स्थान प्राप्त गरेकी हुन् । सागपछि आयशा पहिलो पटक अनलाइन प्रतिस्पर्धामा सहभागी भएकी हुन् ।३० वर्ष मूनिको प्रतिस्पर्धामा स्वर्ण र रजत दुवै नेपाली खेलाडीले जितेका छन् । त्यसमा पार्वती गुरुङले पहिलो र निता गुरुङले दोस्रो स्थान प्राप्त गरेका थिए । सागमा पार्वतीले व्यक्तिगत र निताले समूहमा स्वर्ण पदक जितेकी थिइन् ।यू २४ वर्ष मूनिको महिलातर्फ सिना मादेनले रजत पदक जितिन् । सिना सागकी व्यक्तिगतमा स्वर्ण र समूहमा कास्य पदक विजेता हुन् । त्यस्तै यू २४ वर्ष मूनिको पुरुषतर्फ कृष्णबहादुर तामाङले रजत पदक जिते । कृष्णले सागमा रजत पदक जितेका थिए । सोही समूहमा दीपेन्द्र गुरुङले छैटौं स्थान प्राप्त गरे ।सागमा दीपेन्द्रले भने समूहमा कास्य पदक जितेका थिए । आइतबार अनलाइन पुम्सेमा भाग लिने ६ मध्ये पार्वती नेपाल पुलिस क्लबकी र बाँकी त्रिभुवन आर्मी क्लबका खेलाडी हुन् ।सेनाको लगनखेलस्थित आर्मी फिजिकल टेर्निङ एन्ड स्पोर्टस सेन्टरबाट खेलाडीले अनलाइन प्रदर्शन गरेको थिए । आर्मीका प्रशिक्षक ओलम्पिक दीपक विष्ट र दानबहादुर ऐरीको पहलमा खेलाडीहरुले च्याम्पियनसिपमा भाग लिएका थिए ।पोखरा । पोखरा रंगशालाभित्र रहेको क्रिकेट मैदानलाई सुविधा सम्पन्न र व्यवस्थित गराउन गण्डकी प्रदेश सरकार १ करोड रुपैयाँ छुट्यायो भने संघीय सरकारले २ करोड । तर दुई सरकारबीच समन्वय नहुँदा काम भएन र ३ करोड रुपैयाँ फ्रिज भयो । गण्डकी प्रदेश सरकारले पहिलो वर्षको नीति तथा कार्यक्रम र बजेटदेखि नै अन्तर्राष्ट्रियस्तरको क्रिकेट रंगशाला बनाउने योजना ल्याएको थियो । तर प्रदेशको नाममा एक टुक्रा जमिन थिएन । गण्डकी प्रदेश सरकारले अन्तर्राष्ट्रियस्तरको क्रिकेट मैदानको अध्ययन गर्न भन्दै आर्थिक वर्ष ०७५÷०७६मा १ करोड रुपैयाँ छुट्याएको थियो । गत आर्थिक वर्षमा त्यही शीर्षकमा ५० लाख रुपैयाँ विनियोजन ग¥यो । तर एक रुपैयाँ पनि खर्च गर्न सकेन ।तर अन्तर्राष्ट्रियस्तरको क्रिकेट रंगशाला बनाउन जग्गा पहिचान गर्न नेपाल ओलम्पिक कमिटीका उपाध्यक्ष तेज गुरुङको संयोजकत्व बनेको ध्ययन समितिले पोखरा–३३ भरतपोखरीको पशुपतिघाटको १ सय ७४ रोपनी जग्गा उपयुक्त रहेको भन्दै सिफारिस ग¥यो । पोखरा–२९ र ३३ को सीमा सेती नदी किनारको त्यही जग्गामा अन्तर्राष्ट्रियस्तरको क्रिकेट खेल मैदान बनाउन प्रदेश सरकारले प्रक्रिया अगाडि बढाएको छ ।प्रदेश सरकारको आग्रहअनुसार १० माघ २०७६ मा संघीय मन्त्रिपरिषदको बैठकले अन्तर्राष्ट्रिय क्रिकेट मैदान निर्माणका लागि गण्डकी प्रदेशलाई जग्गा उपलब्ध गराउने निर्णय ग¥यो । क्रिकेट मैदान निर्माण गर्न विस्तृत परियोजना प्रतिवेदन (डीपीआर) तयार भएको छ । बीआरएस इन्जिनियरिङ सोलुसन प्रालिले तयार पारेको डीपीआरमा सुविधासम्पन्न क्रिकेट मैदान निर्माण गर्न १ अर्ब ६३ करोड लागत अनुमान गरिएको छ ।१२३ रोपनी क्षेत्रफलमा बन्ने रंगशाला १८ हजार प्याराफिट क्षमताको हुने छ भने ७ वटा पिच बन्ने डीपीआर प्रतिवेदनमा छ । ९०० खेलाडी अट्ने कक्ष, १२० भीभीआईपी र १२ सय भीआइपी सिटरहने छ । ४ सय गाडी र ६ सय वटा मोटरसाइकल अट्ने पार्किङ बनाउन डीपीआरमा प्रस्ताव गरिएको छ । ७० सवारी अट्ने भीआइपी पार्किङ रहने छ । १ सय जना अट्ने मिडिया कक्ष रंगशालामा हुने छ ।टी–२०, एकदिवसीय र टेस्ट म्याच खेल्न मिल्ने क्रिकेट मैदान निर्माण कम्तीमा ४ वर्ष लाग्ने अनुमान गरिएको छ । क्रिकेट मैदान बनाउने भनिएको जग्गाको पूर्व भाग अघिल्लो साल सेती नदीले कटान गरेको थियो । नदीले बहाव परिवर्तन गर्दा फेरि अर्को ठाउँमा हान्ने सम्भावना छ । बर्सेनि नदीले कटान गरिएको जग्गामा ठूलो बजेटको रंगशाला प्रदेश सरकारले बनाउँछ त ?प्रदेशका सामाजिक विकास मन्त्री नरदेवी पुनले भनिन्, ‘तत्काल जग्गा संरक्षणका काम थाल्छौं । ठूलो बजेटको आयोजना भएकाले बहुवर्षीय आयोजनामा समावेस गरेर निर्माण थाल्छौं ।’ रंगशाला निर्माणका लागि चालु आर्थिक वर्षमा २ करोड रुपैयाँ विनियोजन गरिएको उनले जानकारी दिइन् । ‘यो बजेटबाट तत्काल तटवन्ध निर्माण गर्ने काम अगाडि बढाउँछौं,’ उनले भनिन्, ‘भौतिक पूर्वाधार मन्त्रालयसँग पनि समन्वय गरिरहेका छौं ।’अन्तर्राष्ट्रिय क्रिकेट आयोजनालाई बहुवर्षीय आयोजनाका रुपमा सूचीकृत गर्न प्रदेश नीति तथा योजना आयोगमा पठाइएको मन्त्रालयका प्रवक्ता तेजप्रसाद काफ्लेले जानकारी दिए । रंगशालाको वातावरणीय प्रभाव मूल्यांकन (इआईए)को प्रक्रिया अगाडि बढेको उनले बताए ।गण्डकी प्रदेशमा अन्तर्राष्ट्रियस्तरको क्रिकेट रंगशाला निर्माणको काम थालनी भएको मुख्यमन्त्री पृथ्वीसुब्बा गुरुङले बताए । बहुवर्षीय आयोजनाका रुपमा अन्य सरकारसँगको समेत सहकार्यमा रंगशाला निर्माण हुने मुख्यमन्त्री गुरुङको भनाइ छकाठमाडौं । एशियन अनलाइन नेशन्स बुद्धिचाल कप, २०२० मा नेपालका १० खेलाडीले भाग लिने भएका छन् । नेपाल बुद्धिचाल सङ्घले उक्त प्रतियोगिताका लागि फिडे रेटिङ, राष्ट्रिय प्रतियोगिता तथा छनोटमार्फत पाँचपाँच पुरूष र महिला खेलाडी छनोट गरेको हो ।  छनोट हुनेमा पुरुषोत्तम चौलागाईँ, विवेक लामा, केशव श्रेष्ठ, सुमित पन्त, छितिज भण्डारी, सुजना लोहनी, इन्दिरा जोशी, अनिशा न्यौपाने, कृतिसारा अधिकारी र पुनम रपासैन छन् । छनोट खेलमा महिला तथा पुरुष गरी २९ खेलाडीले भाग लिएका थिए । एशियाली बुद्धिचाल महासङ्घले पहिलो पटक उक्त प्रतियोगिता आयोजना गर्न लागेको हो ।
एशियन अनलाइन नेशन्स बुद्धिचाल कप यही असोज २४ देखि आगामी कात्तिक ९ गतेसम्म चल्ने महासङ्घले जनाएको छ । उक्त प्रतियोगितामा नेपाली खेलाडीले भुटान, बङ्गलादेश, पाकिस्तान, माल्दिभ्स र श्रीलंकाली खेलाडीसित प्रतिस्पर्धा गर्नेछन् ।दुवई । चेन्नई सुपर किंग्सका कप्तान तथा विकेटकिपर महेन्द्रसिंह धोनी इन्डियन प्रिमियर लिग (आइपिएल) सर्वाधिक खेल खेल्ने खेलाडी बनेका छन् । धोनीले चेन्नई सुपर किंग्सका ब्याट्सम्यान सुरेश रैनालाई पछि पर्दै शुक्रबार सनराइजर्स हैदराबादबिरुद्ध यस उपलब्धी हात पारेका हुन् । धोनीले आइपिएलमा कुल १ सय ९४ खेल खेलेका छन् । रैनाले १ सय ९३ खेल खेलेका छन् । रैना जारी सिजन पारिवारिक कारण नखेलेपछि धोनी सर्वाधिक खेल खेल्ने खेलाडी बनेका हुन् ।
धोनीले चेन्नईबाट ११ संस्करण कप्तानको रुपमा खेले । सन् २०१६ र २०१७ मा चेन्नई प्रतिबन्धमा परेपछि धोनीले राइजिङ पुणे सुपरजाइन्टबाट खेलेका थिए । धोनीले १ सय ६४ खेल चेन्नई र ३० खेले सुपरजाइन्टबाट खेलेका हुन् । सन् २००७ मा भारतलाई टि२० विश्वकप उपाधि जिताएका धोनी चेन्नईको पहिलो संस्करण देखिनै कप्तानी गर्दै गर्दै आएका छन् । धोनीले आफ्नो कप्तानीमा चेन्नईलाई तीन पटक उपाधि जिताएका छन् भने हालसम्म लिग चरणबाट बाहिरिनु परेको छैन । धोनीले १ सय ९४ खेलमा ४ हजार ५ सय २३ रन बनाएका छन् । जसमा उत्कृष्ट प्रर्दशन ८४ रनमा अविजित छ । आइपिएलमा धोनीले प्रयाः ७ नम्बरमा बढी ब्याटिङ गर्दै उत्कृष्ट प्रर्दशन गर्दै आएका छन् ।
आइपिएल सर्वाधिक खेल खेल्ने दोस्रो खेलाडी रैनाले ५ हजार ३ सय ६८ रन बनाएका छन् । उत्कृष्ट प्रर्दशन एक सय रन अविजित छ । तेस्रो स्थानमा रहेका मुम्बई इन्डियन्सका कप्तान रोहित शर्माले कुल १ सय ९२ खेल खेलेका छन् । रोहितले चार पटक आइपिएल उपाधि जितेका छन् । रोहितले आइपिएलमा ५ हजार ६८ रन बनाई सकेका छन् । १ सय रनमा अविजित उनको उच्च प्रर्दशन हो । कोलकाता कप्तान दिनेश कार्तिक १ सय ८५ खेल खेलेका छन् । दिनेशले ३ हजार ६ सय ८५ रन बनाएका छन् । उच्च प्रर्दशन ९७ रनमा अविजित छ ।
विराट कोहली र रोविन उथप्पाले समान १ सय ८० खेल खेलेका छन् । हालसम्म उपाधि जित्न नसकेका कोहली आइपिएलमा सर्वाधिक रन बनाउने खेलाडी हुन् । कोहलीले ५ हजार ४ सय ३० रन बनाई सकेका छन् । पाँच शतक प्रहार गरेका कोहलीको उच्च प्रर्दशन १ सय १३ रन हो । उथप्पाले ४ हजार ४ सय २७ रन बनाएका छन् । उच्च प्रर्दशन ८७ रन छ । रविन्द्र जडेजा र युसुफ पठानले समान १ सय ७४ रन खेले खेलेका छन् । शिखर धवनले १ सय ६२ र पियुष चवलाले १ सय ६१ खेल खेलेका छन् ।काठमाडौं । इन्डियन प्रिमियर लिग (आईपीएल) क्रिकेटमा सनराइजर्स हैदरावादले चेन्नाई सुपर किंग्सलाई सात रनले हराएको छ । टस जितेर पहिले ब्याटिङ गरेको हैदरावादले निर्धारित २० ओभरमा पाँच विकेट गुमाउँदै १६४ रन बनाएको थियो । जवाफमा चेन्नाईको टोलीले ५ विकेटको क्षतिमा १५७ रन मात्र बनाउन सक्यो । जारी आईपीएलमा चेन्नाईको यो लगातार तेस्रो हार हो ।
हैदरावादको जितमा प्रियम गर्गले नटआउट ५१ रन जोडे । यसैगरी डेभिड वार्नरले २८, मनिष पाण्डेले २९ र अभिषेक शर्माले ३१ रन योगदान गरे । जोनी बेयरस्टो शून्य रनमा आउट भए भने केन विलियम्सनले ९ र अब्दुल समादले ८ रन बनाए । बलिङतर्फ दीपक चहारले २ विकेट लिए । दुबई इन्टरनेशनल क्रिकेट स्टेडियममा १६५ रनको लक्ष्य पछ्याएको चेन्नाईलाई तेस्रो ओभरमा ठूलो झट्का लाग्यो । भुनवेश्वर कुमारको बलमा शेन वाटसन बोल्ड भए । वाटसनले १ रन मात्र बनाउन सके । यो चोटबाट उठ्ने प्रयास गरेको चेन्नाईका अम्बाती रायडुलाई टि नटराजनले बोल्ड गरेर अर्को एक झट्का दिए । नटराजनले ८ रन मात्रै बनाउन सके ।
त्यसअघि एक रन बटुल्ने कोसिस गर्दा फाफ डु प्लेसिस रन आउट भएका थिए । उनले १९ बलमा चार चौकाको सहयोगमा २२ रन बनाए ।
चौथो नम्बरमा ब्याटिङ गर्न आएका केदार जाधव १० बलमा ३ रन मात्रै बनाएर आउट भए । टिमको सम्मानजनक स्कोर बनाउन महेन्द्रसिंह धोनीले नटआउट ४७ रन बनाए । ३६ बल सामना गर्दा उनले चार चौका र एक छक्का प्रहार गरेका थिए । यसैगरी रविन्द्र जडेजाले अर्धशतक बनाए । ३५ बल सामना गरेका उनले ५ चौका र २ छक्काको मद्दतमा ५० रन बनाएका हुन् । साम कुरान १५ रनमा नटआउट रहे । बलिङतर्फ टी नटराजनले २ विकेट लिए ।काठमाडौं । त्रिपुरेश्वरस्थित राखेपको कर्भड हलमा आइतबारबाट ब्याडमिन्टनको प्रशिक्षण सुरु भयो । कोरोना भाइरसका कारण साउन अन्तिम साताबाट स्थगित भएको प्रशिक्षण पुनः सञ्चालनमा आएको हो । लामो समयपछि प्रशिक्षणमा फर्केका खेलाडी अभ्यासमा फर्किन पाउँदा उत्साही छन् । तर, खेलाडीलाई आफ्नो पुरानो लयमा कहिले फर्कने भन्ने प्रश्न आइरहेकै छ । पछिल्लो पाँच दिनको प्रशिक्षणमा खेलाडीहरुले फिजिकल फिटनेसलाई मात्र ध्यान दिएका छन् । अन्तर्राष्ट्रिय क्यालेन्डर नआएको समयमा खेलाडीलाई अहिले केही सहज छ ।तर, पनि खेलाडीहरु फिजिकल रुपमा पूर्ण तयार भएका छैनन् । त्रिपुरेश्वरस्थित राखेप कभर्डहलमा प्रशिक्षण गरिरहेकी रशिला महर्जनलाई आफू कहिले पुरानो लय (फर्म) मा आउने भन्ने चिन्ता छ । लामो समय कोर्टबाहिर बसेकी उनी पुनः प्रशिक्षणमा फर्कंदा जति खुसी छन् त्यतिकै चुनौती पुरानो लयमा फर्कन छ ।उनीसँगै प्रशिक्षण गरिरहेका अरु खेलाडीहरुलाई पनि पुरानो फर्ममा कसरी फर्कने भन्ने चिन्ता छ । खेलको प्राविधिक कुरामा फममा फर्कन सहज हुने भए पनि फिजिकल रुपमा पूर्ण तयार हुन समय लाग्छ । लकडाउनताका सामान्य रुपमा सेल्फ प्रशिक्षण गरेका खेलाडीका लागि भने अहिले केही चुनौती छ । लामो समय घरमा गरेको प्रशिक्षणले उनीहरुलाई खेलमा फर्कन उपयुक्त छैन । त्यसैले प्रशिक्षकसहितको अफिसियल प्रशिक्षणको ढाँचामा आउन केही समय लाग्नेछ ।
‘लामो समय घरमा बस्यौं । त्यसपछि प्रशिक्षणमा फर्कंदा केही असहज हुने रहेछ । प्रशिक्षणमा हुँदा प्राविधिक कुरामा राम्रो ज्ञान भए पनि त्यसलाई फिजिकल रुपमा बलियो हुँदै पुरानो ढाँचामा ल्याउन भने केही समय लाग्नेछ । म अहिले नै प्रतियोगिताका लागि तयारी छैन,’ महर्जनले भनिन्, ‘यदि म पुरानै फर्ममा आउनुपरे समय भने लाग्नेछ । हामीलाई पुरानो ढाँचामा ल्याउन प्रशिक्षकहरु पूर्ण रुपमा लागि पर्नुभएको छ ।’खेलाडीहरुलाई अहिले कोरियन प्रशिक्षक चोई सिउन कुकले प्रशिक्षण दिइरहेका छन् । उनीसँगै नेपालका मुख्य प्रशिक्षक सुदीप योन्जन पनि प्रशिक्षणमा व्यस्त छन् । राखेपको कभर्डहलमा भइरहेको प्रशिक्षणमा भने अहिले सिनियर खेलडीहरु उपस्थित छैनन् । अहिले १०र१२ जना खेलाडीले मात्र प्रशिक्षण गरिरहेका छन् । सबैलाई छिटै प्रशिक्षणमा फर्काएर पुरानो लयमा फर्काउने योजना प्रशिक्षक चोईको छ । उनीसँगै प्रशिक्षण गराइरहेका सुदीप पनि खेलाडीको फिजिकल फिटनेसका विषयमा चिन्तन गरिरहेका छन् ।
पहिलो दिन त खेलाडीहरुले प्रशिक्षकलाई आफूहरु धेरै प्रशिक्षण गर्न सक्ने अवस्थामा नरहेको गुनासो पनि गरे । खेलाडीको प्राविधिक ज्ञानको विषयमा भने सुदीपलाई त्यति धेरै चिन्ता छैन जति उनीहरुलाई शारीरिक रुपमा बलियो बनाउने विषयमा छ । त्यसैले उनीसँगै प्रशिक्षक चोईले पनि खेलाडीको फिजिकल फिटनेसमा ध्यान दिइरहेका छन् ।
‘खेलाडीहरु फिजिकल रुपमा धेरै कमजोर भएका छन् । उनीहरु पुरानो लयमा आउन कम्तिमा दुई महिनाजति लाग्छ । जति सक्यो हामी खेलाडीलाई फिजिकल रुपमा पनि बलियो बनाउने प्रयास गर्छौं । त्यसका लागि अहिले खेलाडीको प्राविधिक कुराभन्दा पनि फिजिकल कुरामा धेरै जोड दिइरहेका छौं । खेलाडीका लागि पनि अहिलेको मुख्य आवश्यक कुरा भनेको नै त्यही छ । जबसम्म खेलाडी फिजिकल रुपमा बलियो हुँदैनन् त्यो बेलासम्म अन्य कुरा सिक्न पनि समस्या हुन्छ,’ सुदीपले भने ।
भौतिक दूरी कायम गरेजस्तै हुने ब्याटमिन्टनको प्रतियोगिता सुरु गर्दा खेलाडीलाई सहज हुने प्रशिक्षक सुदीप बताउँछन् । अन्तर्राष्ट्रिय खेलकुद प्रतियोगिताका लागि क्यालेन्डर नआएकाले घरेलु प्रतियोगिता गर्दा खेलाडी मनोबल भने बढ्ने उनको बुझाइ छ । कोरोना भाइरसबाट ठप्प भएको नेपालको खेलकुद अझै चलायमान हुन सकेको छैन ।
ब्याटमिन्टनजस्तै अन्य खेलका खेलाडी पनि पुरानो लय खस्कने चिन्तामा छन् । कोरोनाका कारण राष्ट्रिय खेलकुद परिषद्ले खेलाडीहरुलाई मैदान फर्कने वातावरण मिलाउने बताएको छ । स्वास्थ मापडण्ड अपनाउँदै ब्याटमिन्टनको प्रशिक्षण सुरु भए पनि हाल अन्य खेलको प्रशिक्षण सुरु भएको छैन । फुटबल पनि सरकारको अनुमतिको पर्खाइमा छ । सरकारले अनुमति दिए अन्य खेल पनि नियमित हुनेछन् ।बागलुङ । व्यावसायिक खेलाडी उत्पादनको लक्ष्यसहित गलकोट नगरपालिका–६ मा भलिबल प्रशिक्षण केन्द्र खुलेको छ । शुक्रबारदेखि प्रशिक्षण शुरु गरिएको केन्द्रका अध्यक्ष याम श्रीसले जानकारी दिए। प्रशिक्षणमा ५५ युवक र १३ युवती सहभागी छन् । बिहान र बेलुका गरी दैनिक दुई चरणमा प्रशिक्षण चलाइने अध्यक्ष श्रीसको भनाइ छ । ‘शुरुमा भर्नासहित रु दुई हजार शुल्क तोकेको छौं, त्यसपछि मासिक रु १५ सय तिरे पुग्छ’, उनले भने ।भलिबलका ‘लेभल’ एक प्रशिक्षक उदयबम मल्लले प्रशिक्षण दिनेछन । ‘स्वच्छ खेल, समृद्ध भलिबल हाम्रो नारा, स्वच्छ नगर निर्माणमा हाम्रो अभिभारा’ भन्ने आदर्श वाक्यसहित प्रशिक्षण केन्द्र सञ्चालनमा ल्याइएको अध्यक्ष श्रीसले बताए । मासिक रु पाँच हजार भाडामा जग्गा लिई प्रशिक्षणका लागि मैदानलगायतका संरचना तयार गरिएको छ । खेलकूद सामग्री खरिदका लागि गलकोट नगरपालिकाले बजेट उपलब्ध गराउने प्रतिबद्धता जनाएको छ । ‘गलकोटमा भलिबलको आफ्नै विरासत छ, त्यसलाई जोगाउँदै नयाँ पुस्ताका खेलाडी जन्माउनुछ’, अध्यक्ष श्रीसले भने ।गलकोटको भू–बनोटले गर्दा चाहेर पनि फुटबल, क्रिकेटजस्ता खेल प्रवद्र्धन गर्न कठिनाइ छ । भलिबल भने गाउँका कुनाकाप्चासम्मै लोकप्रिय छ । सानो मैदान, सीमित खर्चमा खेल्न सकिने भलिबलले बच्चादेखि ज्येष्ठ नागरिकसम्मलाई लोभ्याउँछ । मेला, महोत्सव र पर्वको अवसरमा वर्षेनि दर्जनौँ ठूला÷साना प्रतियोगिता गलकोटमा आयोजना गरिन्छ । विद्यालय उमेरदेखि नै भलिबलमा पोख्त र कुशल खेलाडी तयार गर्न प्रशिक्षण केन्द्रले सघाउने विश्वास लिइएको छ । अहिले प्रशिक्षण लिइरहेका युवक÷युवती पनि कम उमेरका छन् ।गलकोटले भलिबलमा राम्रा प्रतिभालाई जन्म दिएको छ । गत १३ औं दक्षिण एसियाली खेलकुदमा गलकोट नगरपालिका–१० पाण्डवखानीकी सोफिया पुनले भलिबलतर्फ काँस्य पदक हासिल गरे। यस्तै बीच भलिबलमा गलकोटकै राजु विकले नेपाली राष्ट्रिय टिमका तर्फबाट खेलेका थिए । गम्भीर भण्डारी, योगेश भण्डारीलगायतका पुराना खेलाडीले राष्ट्रिय÷अन्तराष्ट्रिय प्रतियोगितामा भाग लिएका थिए ।जिल्ला भलिबल संघ अध्यक्षसमेत रहेका श्रीसले भलिबल खेलको विकासमा सबै खेलप्रेमी र सरोकार भएका पक्षको हातेमालो चाहिने बताए । यसअघि बिहीबार प्रशिक्षण केन्द्रको उद्घाटन गर्दै गलकोट नगरपालिकाका प्रमुख भरत शर्मा गरैले प्रशिक्षणमार्फत अनुशासित, दक्ष र प्रतिस्पर्धी खेलाडी उत्पादन हुनेमा विश्वास व्यक्त गरेका थिए । उनले खेल क्षेत्रको उत्थानमा नगरपालिका सँधै सहयोगी बन्ने प्रतिबद्धता जनाएका थिए। – राससकाठमाडौं । इंग्लिस च्याम्पियन लिभरपुलका फरवार्ड साडियो मानेलाई कोरोना भाइरसको संक्रमण भएको छ। परीक्षण गर्दा पोजेटिभ नतिजा आएपछि माने अहिले सेल्फ आइसोलेसनमा बसेका छन्। लिभरपुलका मिडफिल्डर थियागोलाई कोरोना संक्रमण पुष्टि भएको तीन दिनपछि मानेलाई पनि कोरोना लागेको हो।सेनेगलका विंगर मानेलाई सामान्य लक्षण देखिएको तर उनको स्वास्थ्य ठिक रहेको लिभरपुलले जनाएको छ।२८ वर्षीय मानेले गत सोमबार लिगअन्तर्गत आर्सनललाई ३(१ ले हराउदा खेलेका थिए। त्यसपछि इंग्लिस फुटबल लिग कपमा आर्सनलविरुद्धकै खेलमा भने उनी टिममा सामेवश थिएनन्।मानेले लिभरपुलका लागि यो सिजनमा तीन गोल गरिसकेका छन्। अब उनले आइतबार एस्टन भिल्लाविरुद्धको खेल गुमाउनेछन्। त्यसपछि अन्तर्राष्ट्रिय ब्रेक हुने भएका कारण मानेले लिगका बाँकी खेल गुमाउने सम्भावना कम छ।अन्तर्राष्ट्रिय ब्रेकपछि लिभरपुलले १७ अक्टोबरमा एभर्टनविरुद्ध खेल्नेछ। यसअघि सोमबार प्रिमियर लिगले १० जना व्यक्तिलाई कोरोना लागेको सार्वजनिक गरेको थियो। यो संख्या सिजन सुरु भएदेखिकै बढी हो।लण्डन । प्रिमियर लिग क्लब म्यानचेस्टर सिटी र म्यानचेस्टर युनाइटेड इंग्लिस फुटबल लिग (इएफएल) कप अर्थात कारवाओ कपको क्वाटरफाइनलमा प्रवेश गरेका छन् । बुधबार राति भएको खेलमा आ–आफ्नो टोलीविरुछ सफलता आत पार्दै सिटी र युनाइटेडले अन्तिम आठको यात्रा तय गरेको हो ।इंग्लिस फरवार्ड रहिम स्ट्रलिङको दुई गोल सहयोगमा म्यानचेस्टर सिटीले बर्नलीलाई ३–० ले पराजित गर्दै कारवाओ कपको क्वाटरफाइनलमा स्थान बनाएको छ । सिटीले बर्नलीलाई उसकै मैदानमा सहज जित हात पारेको हो । सिटीको सहज जितमा थप एक गोल फेरान टोरेसले गरेका थिए । बुधबार राति भएको एकपक्षीयमा खेलमा सिटीले खेलको ३५औं मिनेटमा रहिम स्ट्रलिङको गोलबाट अग्रता लिएो थियो । उनले बेन्जामिन मेन्डीको पासलाई सदुपयोग गरेका थिए ।
४९औं मिनेटमा रहिमले फेरना टोरेसको पासमा गोल गर्दै सिटीको अग्रता दोब्बर पारे । ६५औं मिनेटमा फेरान टोरेसले रहिमको पासमा गोल गर्दै सिटीलाई ३–० को सहज जित दिलाए । यस्तै अर्काे खेलमा म्यानचेस्टर युनाइटेडले पनि ब्राइटनमाथि ३–० को सहज जित निकाल्दै क्वाटरफाइनलमा स्थान पक्का गरेको हो ।
युनाइटेडको जितमा स्कट म्याकटोमिने, जुआन माटा र पल पोग्वाले गोल गरे । ब्राइटनको मैदानमा युनाइटेडले खेलको ४४औं मिनेटमा स्कट म्याकटोमिनेलेको गोलबाट पहिलो हाफमा १–० को अग्रता लिएको थियो । ७३औं मिनेटमा जुआन माटाले डानी भान डि बिकको पासमा गोल गर्दै युनाइटेडको अग्रता दोब्बर पारे । ८०औं मिनेटमा पल पोग्वाले गोल गर्दै युनाइटेडलाई ३–० को सहज जित दिलाए ।स्पेन । स्पेनिस ला लिगामा शुक्रबार बिहान विभिन्न तीन खेलमा प्रतिस्पर्धा हुँदैछ । साविकको उपविजेता क्याटलान क्लब सेल्टा डि भिगोको भ्रमणमा निस्कदा सेभिया र लेभान्टे तथा एथ्लेटिको बिल्वाओ र काडिजबीच पनि प्रतिस्पर्धा हुँदैछ । सेल्टा र बार्सिलोनाबीचको खेल एवान्का बालाइडोस भिगोमा नेपाली समयअनुसार राति १ः१५ बजे हुनेछ । तीन खेल सम्म अपराजित रहेको सेल्टा घरेलु मैदानमा बार्सिलोनालाई स्तब्ध पार्दै कम्तीमा पनि अर्काे राउन्ड सम्मको लागि शीर्षस्थानमा उक्लले दाँउमा हुनेछ । तीन खेलबाट ५ अंक जोडेको सेल्टाले बार्सिलोनालाई हराउन सके ८ अंक जोड्दै शीर्षस्थानमा रहेका गेटाफे, भ्यालेन्सिया, रियल म्याड्रिड र भिल्लारियललाई एक अंकले पछि पार्नेछ । सेल्टा यही लक्ष्यमा हुनेछ ।
सेल्टाको यो लक्ष्यमा इगो आस्पास, सान्टी मिना, रेनाटो टापिया, डेनिस सुआरेज, नोलिटो, फ्रान बेल्ट्रान, लुकास ओलाजा, ह्युगो मालो र गोलरक्षक इभान भिल्लार हुनेछन् । तर, बार्सिलोनाविरुद्धको खेल सेल्टालाई कठिन नै हुनेछ । यता, सुपरस्टार लियोनेल मेस्सी सम्मिलित बार्सिलोना पनि लगातार दोस्रो जितको खोजीमा रहँदा सेल्टालाई उसकै मैदानमा पराजित गर्ने लक्ष्यमा मैदानमा उत्रनेछ । पहिलो खेलमा भिल्लारियलमाथि ४–० को सहज जित निकालेको बार्सिलोना सोही प्रदर्शनलाई सेल्टाविरुद्धको खेलमा पनि निरन्तरता दिने दाउमा हुनेछ ।
बार्सिलोनासँग कप्तान मेस्सीसँगै युवा प्रतिभा अन्सु फाती, एन्टोइन ग्रिजमन, फिलिपे कौटिन्हो, फ्रान्की डि जोङ, सर्जियो बुस्क्वेट्स, जोर्डी अल्वा, क्लेमेन्ट लेङ्लेट, जेरार्ड पिके, सर्जियो रोबर्टाे र गोलरक्षक नेटो हुनेछन् । यस्तै औसमाने डेम्वेले, पेड्री, मिरालेम प्यानिच र ट्रिन्काओले पनि सेल्टाविरुद्धको खेलमा मौका पाउन सक्नेछन् ।
यि दुई टोली हालसम्मा १८ पटका आमने सामने हुदा बार्सिलोनाले ९ खेल आफ्नो पक्षमा पारेको छ । चार खेल सेल्टाले जित्दा ५ खेल बराबरीमा सकिएको छ । गत सिजनको दुई खेलमध्ये एक खेलमा बार्सिलोना ४–१ ले विजयी हुँदा अर्काे खेल २–२ गोलको बराबरीमा टुंगिएको थियो । त्यसअघि ५ मे २०१९ को ला लिगामा सेल्टाले बार्सिलोनालाई २–० ले पराजित गरेको थियो ।दुवई । इन्डियन प्रिमियर लिग (आइपिएल) को १२ औं खेलमा कोलकता नाइट राइडर्सले राजस्थान रोयल्सलाई ३७ रनले पराजित गरेको छ । जारी आइपिएलमा कोलकाताले दोस्रो जित दर्ता गर्दा राजस्थानले पहिलो हार बेहोरेको हो । जितका लागि १ सय ७५ रनको विजयी लक्ष्य पछ्याएको राजस्थानले २० ओभरमा ९ विकेटको क्षतिमा १ सय ३७ रन बनायो । राजस्थानका अलराउन्डर टम करन ३६ बलमा २ चौका र ३ छक्का सहित सर्वाधिक ५४ रनमा अविजित रहेपनि एकल प्रयास टोलीको जितको लागि पर्याप्त भएन । राजस्थानका तीन खेलाडी मात्र दोहोरो अंकमा रन बनाउन सके । ८ खेलाडीले दोहोरो अंकमा रन बनाउन नसक्दा पराजित हुन पुगेको हो । प्याट कमिन्सको दोस्रो ओभरको अन्तिम बलमा कप्तान स्टिभ स्मिथ एज लाग्दै विकेटकिपर दिनेश कात्तिकबाट ३ रनमा क्याच आउट हुन पुगे । पाँचौ ओभरको पहिलो बलमा सन्जु स्यामसनलाई शिवम माभीले सुनिल नारायणबाट ८ रनमा क्याच आउट गराउँदै दबाब बढाए । सातौं ओभरको पहिलो बलमा विकेटकिपर जस बटलर २१ रनमा क्याच आउट भए ।
बटलरलाई माभीले बरुण चक्रबर्तीबाट १६ बलमा १ चौका र २ छक्का सहित २१ रनमा क्याच आउट गराएपछि राजस्थान समस्यामा परेको थियो । आठौं ओभरको पहिलो बलमा रबिन उथप्पा दुई रनमा आउट हुन पुगे । उथप्पालाई कमलेश नगरकोटीले माभीबाट क्याच आउट गराए । दुई बल पछि रियान परागलाई एक रनमा सुभमन गिलबाट क्याच आउट गराएपछि राजस्थान ४२–५ को कमजोर अवस्थामा पुगेको थियो ।
तल्लोक्रममा ब्याट्सम्यान पनि क्रिजमा लामो समय जम्न सकेनन् । ११ औं ओभरको पाँचौ बलमा बरुणले राहुल टेवाटियालाई १४ रनमा बोल्ड आउट गरे । १४ औं ओभरको पाँचौ बलमा श्रेयस गोपाल नारायणले पाँच रनमा क्याच आउट गराए । १५ औं ओभरको चौथो बलमा जोफ्रा आर्चरलाई बरुणले नगरकोटबाट ६ रनमा क्याच आउट गराएपछि राजस्थानको जित टाढिएको थियो । जयदेव उनादकट ९ रनमा क्याच आउट भए । अंकित राजपुत ७ रनमा अविजित रहे ।
बरुण चक्रबर्तीले ४ ओभरमा २५ रन खर्चेर २ विकेट लिए । शिवम माभीले ४ ओभरमा २० रन खर्चेर २ विकेट लिए । कमलेश नगरकोटीले २ ओभरमा १३ रन खर्चेर २ विकेट लिए । प्याट कमिन्स, कुलदीप यादव र सुनिल नारायाणले एक एक विकेट लिए । त्यसअघि दुबई इन्टरनेशनल क्रिकेट स्टेडियममा टस हारेर ब्याटिङ निम्तो पाएको कोलकाताले २० ओभरमा ६ विकेटको क्षतिमा १ सय ७५ रन बनाएको थियो । कोलकातालाई बलियो अवस्थामा पुर्याउन तल्लोक्रममा ओईन मोर्गन २३ बलमा १ चौका र २ छक्का सहित ३४ रनमा अविजित रहे । कमलेश नगरकोटी ५ बलमा १ चौका सहित ८ रनमा अविजित रहे ।
ओपनर सुनिल नारायणलाई पाँचौ ओभरको पाँचौ बलमा जयदेव उनादकटले १५ रनमा बोल्ड आउट गर्दै राजस्थानलाई पहिलो सफलता दिलाए । ठूलो सट खेल्नेक्रममा मिस भएपछि उनी बोल्ड आउट हुन पुगेका थिए । नारायणले १४ बलमा २ चौका र १ छक्का प्रहार गरे ।
स्पिनर राहुल टेवाटियाको १० औं ओभरको अन्तिम बलमा ठूलो सट खेलेका नितेश राणा लङ अनमा रियान परागबाट २२ रनमा क्याच आउट हुन पुगे । उनले १७ बलमा २ चौका र १ छक्का प्रहार गरे ।
१२ औं ओभरको पहिलो बलमा जोफ्रा आर्चरले ओपनर सुभमन गिललाई ४७ रनमा कट एण्ड बोल्ड आउट गरे । गिलले ३४ बलमा ५ चौका र १ छक्का प्रहार गरे । एज लागेपछि गिल कट एण्ड बोल्ड आउटको शिकार हुन पुगेका थिए । १४ औं ओभरको पहिलो बलमा कप्तान दिनेश कात्तिक १ रनमा आउट भए । उनलाई आर्चरले विकेटकिपर जस बटलरबाट क्याच आउट गराए । १५ औं ओभरको दोस्रो बलमा आन्द्रे रसेल २४ रनमा क्याच आउट भएपछि कोलकाता ११५– ५ को कमजोर अवस्थामा पुगेको थियो । रसेलले १४ बलमा ३ छक्का प्रहार गरे ।
रसेललाई अकिंत राजपुतले उनादकटबाट क्याच आउट गराएका थिए । १८ औं ओभरको अन्तिम बलमा ठूलो सट खेलेका प्याट कमिन्सलाई डिप ब्याकवार्ड स्क्वायरमा सन्जु स्यामसनले एक हातले उत्कृष्ट क्याच ल्याउँदै १२ रनमा पेभिलिएन फर्काए । जोफ्रा आर्चरले ४ ओभरमा १८ रन खर्चेर २ विकेट लिए । जयदेव उनादकटले २ ओभरमा १४ रन खर्चेर १ विकेट लिए । राहुल टेवाटियाले १ ओभरमा ६ रन खर्चेर १ विकेट लिए । अंकित राजपुतले ४ ओभरमा ३९ रन खर्चेर १ विकेट लिए । टम करनले ४ ओभरमा ३७ रन खर्चेर १ विकेट लिए ।
राजस्थानले पहिलो खेलमा चेन्नई सुपर किंग्सलाई १६ रनले हराएको थियो । दोस्रो खेलमा किंग्स इलेभेन पन्जाबलाई ४ विकेटले हराएको थियो । चौथो खेलमा राजस्थानले शनिबार रोयल च्यालेन्जर्स बेंगलोरसँग खेल्ने छ । कोलकाता पहिलो खेलमा मुम्बई इन्डियन्ससँग ४९ रनले पराजित भएको थियो । दोस्रो खेलमा सनराइजर्स हैदराबादलाई ७ विकेटले पराजित गरेको थियो । कोलकाताले चौथो खेल शनिबारनै दिल्ली क्यापिटल्ससँग खेल्ने छ ।काठमाडौं । चौतर्फी आलोचनापछि नेपाल क्रिकेट संघ (क्यान) ले केन्द्रिय खेलाडी सम्झौताको खेलाडी छनोट र वर्गीकरण पुनः गर्ने भएको छ ।
असोज ६ मा चितवनमा बसेको बोर्ड बैठकले राष्ट्रिय १८ पुरुष र १९ महिला टोलाई केन्द्रिय सम्झौतामा राख्दै वर्गीकरण गरेको थियो । तर क्यानको उक्त खेलाडी वर्गिकरण र खेलाडी सम्झौतालाई लिएर चौतफी आलोचना भएपछि खेलाडी बर्गीकरण निर्धारण समितिलाई पुन सुझाब सहितको वर्गीकरण आगामी बोर्ड बैठकमा पेश गर्न बिहिबार अध्यक्ष चतुरबहादर चन्दले एक प्रेस विज्ञप्ति जारी गर्दै आग्रह गरेका छन् ।
कोषाध्यक्ष रोशन कुमार सिंहको संयोजकत्वमा केद्रिय सदस्य अमितबिर पान्डे र दुर्गाराज पाठकलाई समेट्दै क्यानले खेलाडी वर्गीकरण समिति बनाएको थियो । क्यानले खेलाडी वर्गीकरणमा केहि महत्वपूर्ण खेलाडीहरुको नाम छुट्न गएको वर्गीकरणमा न्यायोचित नभएको जनाउँदै खेलाडीहरुले गुनासो गर्दै संघमा आएको निवेदनमा गम्भीर ध्यानाकर्षण भएको जनाएको छ । क्यानले पुनः खेलाडी वर्गीकरण निर्धारण समितिलाई महिला र पुरुष राष्ट्रिय क्रिकेट टिमका कप्तान, उपकप्तान र प्रशिक्षकसँग आवश्यक छलफल गर्दै सुझाव सहितको वर्गिकरण प्रतिबेदन आगमी बोर्डमा पेश गर्न अनुरोध गरेको छ ।
क्यानले सार्वजनिक गरेको केन्द्रिय खेलाडी सम्झौताको वर्गीकरणमा गम्भीर लापरवाही गरेको थियो । सन् २०१९ मा नियमित अन्तर्राष्ट्रिय खेले खेलेका स्पिनर ललितनारायण राजवंशीलाई ग्रेडमा नराखेपछि क्यानको आलोचन भइरहेको छ । २०१९ मा कुनै अन्तर्राष्ट्रिय खेल नखलेका सुवास खकुरेल र कमलसिंह ऐरी क्यानको ग्रेड ‘सी’ मा समेटिएका छन् । टोलीमा प्रमुख खेलाडी सोमपाल कामी ग्रेड ‘बी’ मा घटुवा भएका थिए ।
यसपटक पारिश्रमिकमा भने हरेक तहमा १५ हजार रुपैयाँको बृद्धि भएको छ । ग्रेड ‘ए’का खेलाडीले ५० हजार, ‘बी’ ग्रेडका खेलाडीले ४० र ‘सी’ ग्रेडका खेलाडीले ३० हजार रुपैयाँ पाउनेछन् । एमा ८, बीमा ४ र सीमा ६ खेलाडी छन् । महिला टोलीको ग्रेडमा पनि क्यानले त्यस्तै कमजोरी गरेको भन्दै आलोचना हुँदै आएको छ । अहिले सम्म राष्ट्रिय टोलीमा नपरेका खेलाडीलाई पनि ग्रेडमा समावेश गरिएको छ । फेरि राष्ट्रिय टोलीमा रहेका केहि खेलाडी भने ग्रेडमा परेका छैनन् ।लण्डन । इंग्लिस फुटबल लिग (इएफएल) कप अर्थात कारवाओ कपको चौथो चरणको खेलमा टोटेनहम हस्टपरले प्रिमियर लिग प्रतिद्धन्द्धी लन्डन क्लब चेल्सीलाई पराजित गरेको छ । मंगलबार राति भएको खेलमा टोटेनहमले पेनाल्टी सुटआउटमा चेल्सीमाथि ५–४ को जित हात पार्दै अघिल्लो चरणमा स्थान बनाएको हो । निर्धारित समयको खेल १–१ गोलको बराबरीमा टुंगिएपछि खेलको निर्णय पेनाल्टी सुटआउटमा लिएको थियो । अन्तिम पेनाल्टीमा चेल्सीका मासन माउन्ट चुक्दा टोटेनहमका ह्यारी केनले निर्णायक गोल गरेका थिए ।
पेनाल्टीमा टोटेनहमका इरिक डाएर, इरिक लमेला, पिएर इमिल होजवर्ग, लुकाु मोउरा र ह्यारी केनले गोल गरे । चेल्सीका ट्याम्मी अब्राहम, सेसर एज्पिलिक्वेटा, जर्गिन्हो र इमर्सनले गोल गर्दा मासन माउन्टको प्रहारलाई ह्युगो लोरिसले बचाउदै टोटेनहमलाई जित दिलाए ।
त्यसअघि टोटेनहम हस्टपर स्टेडियममा भएको खेलमा पाहुना टोली चेल्सीले खेलको १९औं मिनेटमा टिमो वेर्नरको गोलबाट अग्रता लिएको थियो । टोटेनहमका लागि डेब्यु खेल खेलिरहेका सर्जियो रिगुइलोनबाट चेल्सीका कप्तान सेसर एज्पिलिक्वेटाले खोस्दै कलुम हड्सन ओडोईले दिएको पासलाई एज्पिलिक्वेटाले दिएको क्रस पासलाई टिमोले पेनाल्टी बक्सभित्रबाट उत्कृष्ट फिनिस गरेका थिए ।
२२औं मिनेटमा ग्ड्सन फर्नान्डेस चुक्दा टोटेनहम बराबरीमाबाट चुक्यो । ३५औं मिनेटमा सर्जि औरिएरको पासमा इरिक लमेलाले गरेको प्रहारलाई चेल्सीका लागि डेब्यु खेलिरहेका गोलरक्षक इडवार्ड मेन्डीले बचाए । ५०औं मिनेटमा सर्जियो रिगुइलोनको प्रहारमा गोलरक्षक मेन्डी नै बाधक बन्दा टोटेनहम बराबरीबाट चुक्यो ।
७३औं मिनेटमा टिमो वेर्नरको प्रहारलाई ह्युगो लोरिसले बचाएपछि चेल्सी अग्रता दोब्बर पार्नबाट चुक्यो । ७७औं मिनेटमा जर्गिन्होको लामो पासलाई हड्सन ओडोईले नियन्त्रणमा लिन सकेनन् । ८३औं मिनेटमा इरिक लमेलाले गोल गर्दै खेललाई १–१ गोलको बराबरीमा ल्याए । सर्जियो रिगुइलोनको क्रस पासमा लमेलाले गोल गर्न सफल भएका थिए । त्यसपछि थप गोल निस्कन नसक्दा खेल पेनाल्टी सुटआउटमा धकेलिएको थियो ।मड्रिड । नयाँ सिजनको स्पेनिस ला लिगामा अपराजित रहेको गेटाफे शीर्षस्थानमा उक्लिएको छ । मंगलबार राति भएको खेलमा रियल बेटिसमाथि ३–० को सहज जित दर्ता गर्दै गेटाफे ला लिगाको शीर्षस्थानमा उक्लिएको हो । घरेलु मैदान कोलिसियुम अलफन्सो पेरेज स्टेडियममा गेटाफेको जितमा एन्जल रोड्रिग्वेजले दुई तथा मार्क कुकुरेल्लाले एक गोल गरे । सबै गोल पहिलो हाफमा सम्भव भएको थियो । गेटाफेको तीन गोलमा जुआन हर्नान्डेजले दुई असिस्ट दिएका थिए ।
खेलको १३औं मिनेटमा एलान नियोनको पासमा एन्जल रोड्रिग्वेजले गोल गर्दै घरेलु टोलीलाई अघि बढाए । सुरुवातमो उनको गोलले मान्यता नपाउदा भिएआरको सहायतामा एन्जलको गोलले मान्यता पाएको थियो । एक गोलले पछि परेपछि रियल बेटिसले बल पोजेसनमा बलियो पकड राखेपनि घरेलु टोलीको रक्षापङ्ति तोड्न सकेन । ३९औं मिनेटमा मार्क कुकुरेल्लाले गोल गर्दै गेटाफेको अग्रता दोब्बर पारे । जुआन हर्नान्डेजको पासमा उनले एक डिफेन्डरलाई बिट गर्दै पेनाल्टी बक्सबाहिरबाट गरेको प्रहार गोलमा परिणत भएको थियो । ४२औं मिनेटमा एन्जल रोड्रिग्वेजले गोल गरेपछि गेटाफेले पहिलो हाफमै ३–० को आरामदायी अग्रता लिन सफल भएको थियो । जुआन हर्नान्डेजको पासमा एन्जलले उत्कृष्ट फिनिस गरे ।
दोस्रो हाफमा पनि रियल बेटिसले घरेलु टोलीलाई लगातार दवावमा राखेपनि गोल गर्न चुक्दा पराजत हुन पुग्यो । एन्टोनियो सानाब्रिया, नेविल फेकिर, सर्जियो क्यानालेस,जुआनमी, गुइडा रोड्रिग्वेज र विलियम कार्भाल्होको प्रहारमा गेटाफेका गोलरक्षक डेभिड सोरिया बाधक बने । जितसँगै अपराजित रहेको गेटाफे ३ खेलबाट ७ अंक जोडेर ला लिगाको शीर्षस्थानमा उक्लिएको छ ।४ खेलबाट समान ७ अंक रहेपनि भ्यालेन्सिया गोलअन्तरमा दोस्रो स्थानमा छ । ६ अंक जोडेको बेटिस तेस्रो स्थानमा छ ।विराटनगर । क्रिकेटको चर्चित टी–२० श्रृंखला इन्डियन प्रिमियर लिग (आईपीएल) खेलमा हुने जितहारको विषयलाई अनलाइनमार्फत बोलकबोल गराइ सट्टेबाजी खेलाउने तीन जना पक्राउ परेका छन ।  अनलाइनमार्फत जुवा वा सट्टेबाजी खेलाउने कार्य भइरहेको भन्ने प्राप्त विशेष सूचनाको आधारमा जिल्ला प्रहरी कार्यालय मोरङबाट खटिएको प्रहरी टोलीले विराटनगरबाट तीन जनलाई पक्राउ गरेको हो ।
विराटनगर महानगरपालिका– १५ बस्ने वर्ष ३८ को मुन्ना भन्ने सत्यजित साहलाई घरमा निजले आफ्नो मोबाइल फोनमार्फत आईपीएल खेल हार्ने वा जित्ने भनी अनलाइन सट्टेबाजी गरिरहेको अवस्थामा नियन्त्रणमा लिएको प्रहरीले जनाएको छ ।  यसैगरी अनुसन्धान गर्दा अरु पनि पक्राउ परेको मोरङ प्रहरीका प्रवक्ता डीएसपी मानवबहादर राईले जानकारी दिएका छन् । राईले भने, ‘उनीहरुविरुद्ध जुवा वा सट्टेबाजी खेल मुद्दा अन्तर्गत थप अनुसन्धान भइरहेको छ ।’
साहसँगै पक्राउ पर्नेमा विराटनगर महानगरपालिका – १७ रानी बस्ने वर्ष ४२ को जगदिश साह र सोही ठाउँका वर्ष ३८ का बैजनाथ साह रहेका छन् ।  प्रहरीले सत्यजित साहको साथबाट निलो रंङको सामसुङ कम्पनीको मोबाइल, नेपाली दरका विभिन्न रुपैयाँ . ६० हजार र एक थान ल्यापटप बरामद गरेको छ ।
जगदिश साहको साथबाट सामसुङ कम्पनीको मोबाइल र आर –१५ मोटरसाइकल तथा बैजनाथ साहको साथबाट पनि मोबाइल बरामद भएको प्रहरीको भनाइ छ । दुबइमा जारी आईपीएल खेलमा क्लबहरुको जित–हारको विषयमा रकम बोलकबोल गरी सट्टेबाजी गर्ने गरिएको डीसपी राईले बताए ।दुवई । दिल्ली क्यापिटल्सले सुरुवाती दुई खेलमा जित निकाल्दा तेस्रो खेलमा भने पराजित हुन पुग्यो । सनराइजर्स हैदराबादविरुद्धको खेलमा दिल्ली १५ रनले पराजित भएको थियो । यता सनराइजर्स हैदराबादको भने यो पहिलो जित हो । सुरुवाती दुई खेल गुमाएको हैदराबादले तेस्रो खेलमा दिल्लीलाई पराजति गर्दै प्रतियोगितामा फर्किएको छ । मध्यम लक्ष्य पाएको दिल्लीका लागि यो खेल गुमाउनु खराब रहेको पुष्टि भएको छ ।  श्रीयस अय्यर कप्तान रहेको टोली दिल्लीले हैदरबादविरुद्ध सुरुवातमै प्रदर्शन गर्न सकेन । तर, यस खेलमा दुवै टोलीलाई जितका लागि निकै नै संघर्ष गर्नुपरेको थियो । खेलको केही समय खेल दुवै पक्षले जित्ने सम्भावना उत्तिकै थियो ।
तर, अन्यमा हैदराबादले खेल आफ्नो पक्षमा पा¥यो । दिल्लीले खेलका दौरान केही गल्ती पनि ग¥यो । जसकारण दिल्ली प्रतियोगितामा पहिलो हार व्यहोर्न बाध्य भयो । दिल्ली क्यापिटल्सले टस जितेर पहिला फिल्डिङ गर्ने निर्णय ग¥यो । जहाँ बलरले सुरुवातमा खासै आफ्नो स्विङ देखाउन सकेनन् । सनराइजर्स हैदराबादका ब्याट्सम्यान डेबिड वार्नर र जोनी बेयरस्टोले उत्कृष्ट साझेदारी गरे । दुवैले पहिलो विकेटका लागि ७७ रनको साझोदारी गरेका थिए ।
यससँगै उत्कृष्ट सुरुवात गरेको हैदराबाद दबाबमुक्त भएको थियो । बेयरस्टोले अर्धशतकीय पारीसमेत खेले । दिल्ली क्यापिटल्सका लागि यही साझेदारी कुल स्कोरको रुपमा महँगो भएको थियो । दिल्ली क्यापिटल्सका ब्याट्म्यानले प्रायः खराब सर्ट खेल्दै पेभिलियन फर्किन बाध्य भए । मुख्य ब्याट्सम्यान कप्तान श्रेयस अय्यर, शिखर धवन र ऋषभ पन्त बलरको बलबाट नभई आफ्नो गलत सर्ट सेलेक्सनका कारण आउट भएका थिए ।
सबैको एकै योजना थियो कि हैदराबादका मुख्य स्पिनर बलर रासिद खानलाई निराशा बनाउनु । तर, यस प्रयासमा यी तीनवटै खेलाडी स्वयं पेभिलियन फर्किन बाध्य भए । दिल्ली क्यापिटल्सको हारको मुख्य कारण यही हो ।
रासिद खान आफ्नो सानदार लेग स्पिनका चिनिन्छन् । यो खेलमा पनि उनले आफ्नो यही स्पेसल बलिङ स्टाइल देखाए । ब्याट्सम्यानलाई पहिले दबाब बढाए, त्यसपछि ती ब्याट्सम्यानलाई लामो सर्ट खेल्ने प्रयासमा ठूलो मैदानमा क्याच गराउँदै श्रेयस अय्यर, पन्त र धवनको विकेट लिए । रासिद खानले चार ओभर बलिङ गर्दै १४ रन खर्चेर ३ विकेट लिएका थिए । रासिदले आफ्नो स्पेलमा दिल्लीका मुख्य ब्याट्सम्यानलाई पेभिलियन फर्काउँदै भारी परे । जहाँ १६२ रनको लक्ष्यमा उनी उत्कृष्ट बलर साबित भए ।दिल्लीका कप्तानलाई जरिवाना 
दिल्ली क्यापिटल्सका कप्तान श्रेयस अय्यरलाई जरिवाना लगाएको छ । मंगरबार सनराइजर्स हैदराबादविरुद्धको खेलका दौरान स्लो ओवर रेटका लागि श्रेयसलाई आयोजकले जरिवाना लगाएको हो ।  उनलाई १२ लाख भारतीय रुपैँयाको जरिवाना लगाएको जनाएको छ । टोलीको पहिलो हारपछि जरिवाना तिराउनु कप्तान श्रेयसका लागि यो दोहोरो झट्का हो । तीन खेल खेलेको दिल्लीले सनराइजर्स हैदराबादसँग १५ रनले पराजित हुँदै प्रतियोगितामा पहिलो हार व्यहोरेको थियो ।आईपीएलद्वारा जारी गरिएको एक विज्ञाप्तिमा खेलिएको छ, ‘श्रेयस अय्यरको कप्तानीमा रहेको टोलीको यस सिजन यो पहिलो गल्ति हो । आईपीएलको कोड अफ कन्डक्टका अनुसार मिनिमम ओवर रेटलाई लिएर उनीमाथि १२ लाख भारतीय रुपैँयाका जरिवाना लगाएको छ ।’
यसअघि आईपीएलले रोयल च्यालेन्जर्स बैंगलोरका कप्तान विराट कोहलीलाई जरिवाना लगाएको थियो । कोहलीलाई पनि स्लो ओवर रेटका लागि १२ लाख भारतीय रुपैँया जरिवाना लगाएको थियो । उनले किंग्स इलाभेन पन्जाबविरुद्धको खेलमा स्लो ओवर गरेका थिए । बैंगलोरले २० ओरभको खेलाका लागि करिब दुईघण्टा समय खर्चेको थियो ।पोखरा । निर्माणाधीन पोखरा रंगशालाको भौतिक निर्माणको कार्यप्रगति ८६ प्रतिशत पूरा भएको छ । करिब एक अर्ब २८ करोड ५० लाख रुपैयाँमा निर्माण भइरहेको रंगशाला निर्माणको काम ८६ प्रतिशत सकिएको हो ।  माछापुच्छ्रे हिमालको फेदमै निर्माणाधीन यो रंगशाला निर्माण भएपछि नेपालकै ठूलो रंगशाला हुनेछ । पश्चिमाञ्चल खेलकुद विकास समितिका इन्जिनियर प्रनिश ताम्राकारले पछिल्लो समय निर्माणको आवश्यक सामग्रीको अभावमा केही काम रोकिएको बताए ।
भारतबाट ल्याउनुपर्ने सामग्री नआउँदा पीई बिल्डिङको निर्माण कार्य रोकिएको उनको भनाइ छ । स्टेडियमको पश्चिमतर्फ भीआईपी सिटमध्येको छानो निर्माणको काम पनि रोकिएको छ । अहिले पोखरा रंगशाला निर्माणमा २० नेपाली कामदारले काम गरिरहेको पनि उनले जानकारी दिए ।
चेन्जिङ रुम, मिडिया सेन्टरलगायतको काम सकिएको उनले बताए । अब छतसँगै बिजुली जडान गर्ने काम बाँकी छ । स्टेडियमको चारैतिरको पिच निर्माणधीन अवस्थामा छ । यस्तै १७ वटा शौचालय निर्माण पूरा भइसकेका छन् । ब्रिक पाइपलाइन, सेनेटरी र टायलको काम जारी छ । मंसिर १५ देखि २४ गतेसम्म जारी १३औं दक्षिण एसियाली खेलकुद प्रतियोगिताका केही खेल यही पोखरा रंगशालामा भएका थिए ।दुवई । इन्डियन प्रिमियर लिग (आईपीएल) टी–ट्वान्टी क्रिकेटमा रोयल च्यालेन्जर्स बैंगलोरले सुपर ओभरमा रोमाञ्चक जित निकालेको छ । सोमबार भएको खेलमा बैंगलोरले मुम्बई इन्डियन्सलाई सुपर ओभरमा हराएको हो ।  निर्धारित २० ओभरको हाइस्कोरिङ खेल बराबरीमा सकिएपनि सुपर ओभर भने लो स्कोरिङको भएको थियो । जसको नतिजा पनि अन्तिम बलमा निस्कियो । सुपर ओभरमा मुम्बईले दिएको ८ रनको लक्ष्य बैंग्लोरका ६ बलमा ११ रन बनाएको थियो । बैंगलोरका लागि एबी डिविलियर्सले ६ रन र विराट कोहलीले ५ रन बनाए । कोहलीले अन्तिम बलमा एक रन चाहिएको बेला चौका प्रहार गरेका थिए ।
सुपर ओभरमा पहिला ब्याटिङ गरेको मुम्बईले एक विकेट गुमाएर ७ रन मात्र बनाउन सक्यो । मुम्बईका लागि हार्दिक पाड्याले २ रन बनाउँदा किरन पोलार्डले ५ रन बनाए । बैंगलोरका लागि नवदिप सैनिले पोलार्डको विकेट लिएका थिए ।  यसअघिको निर्धारित २० ओभरको खेल भने निक्कै रोमाञ्चक भएको थियो । खेलमा बैंगलोरले दिएको २०२ रनको लक्ष्य पछएको मुम्बईले निर्धारित २० ओभरमा ५ विकेट गुमाउँदै २०१ रन बनाएको थियो । मुम्बईका लागि इशान्त किसन र पोलार्डले अर्धशतकीय पारी खेले । ५८ बल खेलेका इशान्तले २ चौका र ९ छक्काको सहयोगमा ९९ रन बनाए। आउट भए । त्यस्तै २४ बल खेलेका पोलार्डले ३ चौका र ५ छक्काको सहयोगमा अविजित ६० रन बनाए ।
मुम्बईलाई जितको लागि अन्तिम ३० बलमा ९० रन आवश्यक रहेको थियो । १७ औं ओभरमा तीन छक्का र एक चौका सहित स्पिनर एडम जाम्पाले २७ रन खर्चेपछि मुम्बई खेलमा फर्केको थियो । १८ औं ओभरमा युजभेन्द्र चहलले तीन छक्का सहित कुल २२ रन खर्चेपछि जितको लागि अन्तिम १२ बलमा ३१ रन आवश्यक परेको थियो । १९ औं ओभरमा नवदीप सैनीले १२ रन खर्चेका थिए । अन्तिम ओभरमा १९ रन चाहिएको बेला १८ रन मात्र बनाउन सकेपछि खेल सुपर ओभरमा गएको थियो ।
मुम्बईका लागि हार्दिक पाड्याले १५ रन बनाउँदा क्विन्टन डी ककले १४ रनको योगदान गरे । बलिङतर्फ बैंगलोरका लागि युजिभेन्द्र चहाल, आदम जाम्प, इस्रु उडान र वासिन्टन सुन्डरले समान एक–एक विकेट लिए ।  यसअघि टस हारेर पहिले ब्याटिङ गरेको बैंगलोरका लागि देबदत्त पाडिकल, एबी डिविलियर्स र अरोन फिन्चले अर्धशतकीय पारी खेले । ४० बल खेलेका पाडिकलले ५ चौका र २ छक्काको सहयोगमा ५४ रन बनाए । त्यस्तै ३५ बल खेलेका फिन्चले ७ चौका र १ छक्काको सहयोगमा ५२ रनको योगदान गरे । बैंगलोरका लागि एबी डिविलियर्स २४ बल खेल्दै ४ चौका र ४ छक्काको सहयोगमा ५५ रनको अर्धशतकीय पारी खेले । त्यस्तै शिभम डुबेले २७ रन बनाउँदा कप्तान विराट कोहलीले ३ रन मात्र बनाए । बलिङतर्फ मुम्बईका लागि ट्रेन्ट बोल्टले दुई विकेट लिँदा राहुल चहारले एक विकेट हात पारे ।पोखरा । गण्डकी प्रदेश सरकारले पोखरामा अन्तर्राष्ट्रियस्तरको क्रिकेट रंगशाला निर्माण गर्ने भएको छ । साविक भरतपोखरी गाविस हाल पोखरा महानगरपालिका– ३३ को पशुपतिघाटको १७४ रोपनी जमिन गतवर्ष नेपाल सरकारबाट प्रदेश सरकारलाई भोगाधिकारका लागि प्राप्त भएपछि सरकारले सो जमिनमा रङ्गशाला निर्माण प्रक्रिया अघि बढाएको हो ।  क्रिकेट रंगशालाका लागि प्रदेश सरकारले विस्तृत आयोजना प्रतिवेदन (डिपिआर)समेत तयार गरिसकेको छ । बिआरएस इन्जिनीयरिङ सोलुशन प्रालिले रंगशालाको डिपिआर तयार गरी प्रतिवेदन सामाजिक विकास मन्त्रालयलाई बुझाएको हो ।
सरकारले गत वर्ष रंगशालाको डिपिआरका लागि रु ५० लाख बजेट विनियोजन गरेको थियो । जमिन प्राप्त भएपछि सरकारले डिपिआर प्रक्रिया शुरु गरेकामा कम्पनीले हालै प्रतिवेदन बुझाएको थियो । सो डिपिआरमा रंगशाला निर्माणमा रु एक अर्ब ६० करोड लागत लाग्ने उल्लेख गरिएको मन्त्रालयका खेलकूद विभाग महाशाखाका उपसचिव तेजप्रसाद काफ्लेले बताए । सरकारले चालू आर्थिक वर्षमा क्रिकेट रंगशालाका लागि रु दुई करोड बजेट विनियोजन गरेको छ । विनियोजित बजेटबाट यस वर्ष वातावरणीय प्रभाव मूल्यांकन, जमिन सीमांकन तथा तटबन्धनलगायत काम गरिने मन्त्रालयले जनाएको छ । उपसचिव काफ्लेले भने, ‘अन्तरराष्ट्रिय क्रिकेट रंगशालाका लागि डिपिआर बनाउने जिम्मा पाएको कम्पनीले प्रतिवेदन बुझाएको छ । यसवर्ष बजेट थोरै मात्र विनियोजन गरिएकाले जग्गाको संरक्षणका काम गर्दै रंगशालाका लागि स्रोत जुटाउन शुरु गर्दछौँ ।’
गण्डकी प्रदेश सरकार गठन भएपछि सरकारको आव २०७४/७५ को पहिलो बजेट तथा कार्यक्रममा प्रदेशभित्र सुविधा सम्पन्न अन्तर्राष्ट्रियस्तरको क्रिकेट रंगशाला निर्माणका लागि स्थान पहिचान गर्ने उल्लेख थियो । त्यसपछिका बजेट कार्यक्रममासमेत सरकारले रंगशाला निर्माणलार्ई प्राथमिकतामा राखेको छ । करिब १२३ रोपनी क्षेत्रफल जमिनमा निर्माण गरिने रंगशालामा १८ हजार दर्शक क्षमताको प्यारापिट बन्ने डिपिआरमा उल्लेख छ । मैदानमा सात वटा पिच, भिभिआइपी कक्ष, भिआइपी कक्ष, खेलाडी कक्ष(प्लेयर बक्स), चेञ्जिङ रुम(कपडा फेर्ने कोठा), मिडिया कक्ष, पार्किङलगायत संरचना बन्नेछन् ।
क्रिक्रेट रंगशाला पोखराको मुख्य बजारदेखि १० किमी टाढा र पृथ्वीराजमार्गबाट दुई किमिको दूरीमा रहेको छ । पोखरामा पछिल्ला वर्षमा क्रिकेटका अन्तर्राष्ट्रियस्तरका प्रतियोगितासमेत सम्पन्न भएका छन् । पोखरा रंगाशालाभित्र रहेको क्रिकेट मैदानमा गतवर्ष १३औँ दक्षिण एशियाली खेलकूद(साग)को महिला क्रिकेट खेलाइएको थियो । सो मैदानमा क्रिकेटका अन्य पूर्वाधार बन्न सकेका छैनन् । पोखरा प्रिमियर लिग(पिपिएल)का दुई संस्करणसमेत सोही मैदानमा सम्पन्न भएका थिए ।
प्रदेश सरकारले बनाउन प्रक्रिया शुरु गरेको क्रिकेट रंगाशाला निर्माणपछि पोखरामा राष्ट्रिय तथा अन्तर्राष्ट्रियस्तरका क्रिकेट प्रतियोगिताको ढोका खुल्ने अपेक्षा गरिएको छ । अन्तर्राष्ट्रिय प्रतियोगिताका लागि दुई मैदान अनिवार्य गरिएको छ ।चितवन । निर्माणाधिन गौतमबुद्ध अन्तर्राष्ट्रिय क्रिकेट रङ्गशालाका लागि भरतपुर महानगरपालिकाले आज रु ५० लाख हस्तान्तरण गरेको छ । महानगरपालिका प्रमुख रेनु दाहालको उपस्थितिमा प्रमुख प्रशासकीय अधिकृत प्रेमराज जोशीले धुर्मुस सुन्तली फाउण्डेसनका अध्यक्ष सीताराम कट्टेल धुर्मुसलाई उक्त चेक हस्तान्तरण गरेका हुन् ।महानगरपालिकाले आन्तरिक स्रोतबाट विनियोजित रु ४ करोड मध्ये पहिलो चरणमा रु ५० लाख प्रदान गरिएको प्रमुख प्रशासकीय अधिकृत जोशीले जानकारी दिए । उनले क्रिकेट रङ्गशाला कोरोना कहरका बीचमा पनि तीव्र गतिमा अगाडि बढिरहेको बताउँदै निर्माण प्रगतिका आधारमा विनियोजित मध्येको रकम थप्दै लगिने जनाकारी दिए ।महानगरपालिकाकी प्रमुख दाहालले फाउण्डेसनले सन्तोषजनक ढङ्गले निर्माणको काम अगाडि बढाइरहेकोमा खुशी व्यक्त गर्दै अन्य रकम पनि आवश्यकता र कार्य प्रगतिका आधारमा निकासा गरिँदै जाने बताइन् ।उनले रङ्गशाला निर्माण कार्यलाई तदारुकताका साथ अगाडि बढाउन आग्रह गर्दै संघ, प्रदेश र अन्य निकायले गर्ने आर्थिक सहयोगका लागि आफूले समन्वय र सहजीकरण गरिरहेको जानकारी दिए । भरतपुर महानगरपालिका वडा नम्बर १५ रामपुरमा रङ्गशाला निर्माणको काम भईरहेको छ ।इटाली । इटालियन सिरी ‘ए’ मा नेपोलीले सानदार जित निकालेको छ । आइतबार राति भएको खेलमा नेपोलीले जिनोआमाथि ६–० को सानदार जित दर्ता गरेको हो । घरेलु मैदानमा नेपोलीको जितमा हर्भिङ लोजानोले दुई तथा पियोटर जिलिन्स्की, ड्रिएस मेर्टिन्स, इलजिफ इल्मास र माटियो पोलिटानोले गोल गरे । गोलको वर्षा भएको खेलमा पहिलो हाफमा एक गोल सम्भव हुँदा दोस्रो हाफमा ५ गोल निस्किएको थियो ।स्टेडियो सान पाउलोमा घरेलु टोलीले खेलको १०औं मिनेटमा हिर्भिङ लोजानोको गोलबाट अग्रता लिएको थियो । उनले ड्रिएस मेर्टिन्सको पासमा गोल गर्न सफल भएका थिए । नेपोलीले दोस्रो गोलको लागि दोस्रो हाफ नै कुर्नुपरेको थियो । ४६औं मिनेटमा पियोटर जिलिन्स्कीले भिक्टर ओसिमहेनको पासमा गोल गर्दै नेपोलीलाई २–० ले अघि बढाए ।दोस्रो हाफमा आक्रमक फुटबल खेलेको नेपोलीले ५६औं मिनेटमा ३–० को अग्रता लिन सफल भयो । पियोटर जिलिन्स्कीको पासमा ड्रिएस मेर्टिन्सले नेपोलीका लागि तेस्रो गोल गरेका थिए । ६४औं मिनेटमा मेर्टिन्सको पासमा हिर्भिङ लोजानोले व्यक्तिगत दोस्रो गोल गरेपछि नेपोली फराकिलो जिततर्फ अग्रसर बन्यो ।६८औं मिनेटमा इलजिफ इल्मासले इलसिड हेसाजको पासमा गोल गरेपछि नेपोलीले खेलमा ५–० को आरामदायी अग्रता बनायो । ७१औं मिनेटमा जियोभानी लो सेल्सोको पासमा माटियो पोलिटानोले गोल गर्दै नेपोलीलाई ६–० को फराकिलो जित दिलाए । जिनोआले कुनै पनि समय नेपोलीको पोस्टमा गतिलो आक्रमण बुन्न नसक्दा फराकिलो हार बेहोर्न बाध्य बन्यो ।जितसँगै नेपोली दुई खेलबाट ६ अंक जोडेर सिरी ‘ए’ को शीर्षस्थानमा रहेको छ । एसी मिलान र हेलास भेरोनासँग समान अंक भएपनि गोल अन्तरमा नेपोली शीर्षमा रहेको हो । पराजित जिनोआ २ खेलबाट ३ अंक जोडेर ११औ स्थानमा रहेको छ ।यस्तै अर्काे खेलमा एसी मिलानले क्रोटोनलाई उसकै मैदानमा २–० ले पराजित गर्दै सिरी ‘ए’ मा लगातार दोस्रो जित दर्ता गरेको छ । मिलानको जितमा फ्रान्क केस्सी र ब्राहिम डियाजले गोल गरे । केस्सीले पहिलो हाफमा इन्ज्युरी समयको थप गरिएको दोस्रो मिनेटमा तथा ब्राहिमले ५०औं मिनेटमा गोल गरेका थिए । जितसँगै मिलान २ खेलबाट ६ अंक जोडेर दोस्रो स्थानमा रहेको छ । समान खेलबाटै क्रोटोन अंकविहीन हुदै पुछारमा छ ।काठमाडौं । नेपाली क्रिकेटमा पछिल्लो समय खेलाडीको ग्रेडिङका विषयमा विवाद उत्पन्न भएपछि ग्रेडिङ पुनर्विचार गरिने भएको छ । चितवनमा गत मंगलबार बसेको क्यानको बोर्ड बैठकले पहिलो पटक १९ महिला खेलाडीलाई केन्द्रीय सम्झौतामा राखेको थियो । त्यस्तै पुरुषतर्फ १८ खेलाडीलाई तीन श्रेणीमा वर्गीकरण गर्दै सेन्ट्रल कन्ट्याक्टमा राखेको थियो ।  तर, पुरुष र महिला दुवैतर्फ खेलाडी वर्गीकरणमा धेरै खेलाडीमाथि अन्याय भएको भन्दै क्यानको चौतर्फी आलोचना भएको थियो । कुनै खेलाडी टोलीको नियमित सदस्य हुँदाहुँदै पनि वर्गीकरणमा नपर्नु र कुनै राष्ट्रिय टोलीमा नपरेका खेलाडी वर्गीकरणमा परेको भन्दै क्यानको आलोचना भएको थियो ।त्यसै कुरालाई लिएर आइतबार मात्र क्रिकेट खेलाडी संघले क्यानको खेलाडी वर्गीकरणमा त्रुटी भएको भन्दै त्यसलाई सच्याउन क्यानलाई आग्रह गरेको थियो । खेलाडीको वर्गीकरणमा पुनर्विचार गर्दा खेलाडीलाई पनि सहज हुने संघका महासचिव पारस खड्का हस्ताक्षरित विज्ञप्तिमा उल्लेख छ । क्यानको बोर्ड बैठकले ग्रेडिङका विषयमा छलफल गर्ने भएको छ । महिला र पुरुष टोलीको केन्द्रीय सम्झौतामा निकै त्रुटि भएको भन्दै क्यानको आलोचना भएपछि उक्त विषयमा बोर्ड बैठकले पुनः छलफल गर्ने भएको हो । क्यानका अध्यक्ष चतुर बहादुर चन्दले क्यानको बोर्ड बैठकले गरेको निर्णय उसैले नै सच्चाउनले बताए ।
पुनः ग्रेडिङका विषयमा कुनै पनि मापदण्ड नराखिएको उनले बताए । सबै प्रक्रियाबाट खेलाडीको वर्गीकरण गरिएको हुनाले अब बोर्ड बैठकले मात्र छलफल गरी निर्णय गर्ने अध्यक्ष चन्दले बाह्रखरीसँगको कुराकानीमा बताए । उनले यसै विषयमा छलफल गर्नका लागि केही समयमा बोर्ड बैठक बसाल्न सकिने पनि बताएका छन् ।  ‘पुनः खेलाडीको वर्गीकरणको विषयमा कुनै मापदण्ड राखिएको छैन । पहिले नै खेलाडी ग्रेडिङको सम्पूर्ण मापदण्ड अपनाएर वर्गीकरण गरिएको थियो । बीचमा वर्गीकरणको विषयमा धेरै चर्चा परिचर्चाहरु भए । अब यसको समाधान बोर्ड बैठकबाट निकालिने भएको छ । अहिले हामी त्यसै विषयमा सोचिरहेका छौं,’ अध्यक्ष चन्दले भने । क्यानसँगको केन्द्रीय सम्झौतालाई पुनर्विचार गर्न भन्दै पुरुष टोलीका कप्तान ज्ञानेन्द्र मल्लसहितको टोलीले शुक्रबार क्यानलाई ज्ञापनपत्र बुझाएको थियो । त्यस्तै महिला टोलीको कप्तान रुबिना क्षेत्रीसहितको टोलीले आइतबार ज्ञापनपत्र बुझाएका थिए ।दुवई । राजस्थान रोयल्सले इन्डियन प्रिमियर लिग (आइपिएल) मा कीर्तिमानी जित निकालेको छ । राहुल टेवाटियाको अविश्वसनीय ब्याटिङ प्रदर्शनमा आइतबार राती राजस्थानले किंग्स इलेभेन पन्जाबलाई ४ विकेटले पराजित गर्दै कीर्तिमान रचेको हो । जितका लागि २ सय २४ रनको विशाल लक्ष्य पछ्याएको राजस्थानले १९.३ ओभरमा ६ विकेटको क्षतिमा पूरा गर्यो । आइपिएल इतिहासमा कुनैपनि टोलीले सफलतापूर्वक पछ्याएको यो सर्वाधिक ठूलो योगफल हो । यसअघि आइपिएलमा सर्वाधिक रन चेशको कीर्तिमान पनि राजस्थानकै नाममा थियो । राजस्थानले सन् २००८ को आइपिएलमा डेकन चार्जर्सविरुद्ध २ सय १५ रनको लक्ष्य पूरा गरेको थियो ।
राजस्थानको जितमा राहुल टेवाटिया ३१ बलमा ७ छक्का ५३ रनको महत्त्वपूर्ण योगदान दिए । सुरुवाती समय निकै सुस्त इनिङ खेलेको कारण आलोचना खेपेका राहुल अन्त्यमा जितको नायक बने । एक समय राजस्थानलाई जितका लागि ३० बलमा ८४ रन आवश्यक थियो । १८ औं ओभरमा राहुल तेवटियाले तीव्र गतिका बलर शेल्डन कटरेललाई एकै ओभरमा ५ छक्का सहित ३० रन जोडेपछि खेलले नयाँ मोड लिएको थियो । पाँचौ बलमा छक्का प्रहार गर्न चुकेपछि ६ बलमा ६ छक्का प्रहार गर्न चुकेका थिए । राजस्थानलाई अन्तिम १२ बलमा जितको लागि २१ रन आवश्यक परेको थियो ।
टेवाटियाले सुरुवाती १९ बलमा कुनै चौका छक्का प्रहार गर्न नसकी जम्मा ८ रन बनाएका थिए । उनले अन्तिम १२ बलमा ४५ रन जोड्दै कठिन बनेको जितलाई सम्भव बनाए । राजस्थानका सन्जु स्यामसनले सर्वाधिक ८५ रनको योगदान दिए । मोहम्मद शामीको १७ औं ओभरको पहिलो बलमा विकेटपिकर लोकेश राहुलबाट क्याच आउट हुनुअघि स्यामसनले ४२ बलमा ७ छक्का र ४ छक्का प्रहार गरे ।
तेस्रो ओभरको दोस्रो बलमा शेल्डन कटरेलले जस बटलरलाई ४ रनमा शरफराज खानबाट क्याच आउट गराए । जेम्श निशमको नवौं ओभरको अन्तिम बलमा मोहम्मद शमीबाट ५० रनमा क्याच आउट गराए । स्मिथले २७ बलमा ७ चौका र २ छक्का प्रहार गरे । जोफ्रा आर्चर ३ बलमा २ छक्का सहित १३ रनमा अविजित रहे । टम करनले पहिलो बलमा चौका प्रहार गर्दै जिताएका थिए ।
जेम्श निशमले ४ ओभरमा ४० रन खर्चेर १ विकेट लिए । मोहम्मद शामीले ४ ओभरमा ५३ रन खर्चेर ३ विकेट लिए । शेल्डन कटरेलले ३ ओभरमा ५२ रन खर्चेर १ विकेट लिए । त्यसअघि शारजाह क्रिकेट स्टेडियममा टस हारेर ब्याटिङको निम्तो पाएको पन्जाबले निर्धारित २० ओभरमा दुई विकेटको क्षतिमा २ सय २३ रन बनाएको थियो । पन्जाबलाई विशाल योगफलमा पुर्याउन ओपनर मयंक अग्रवालले शतक र कप्तान लोकेश राहुलले अर्ध शतकीय योगदान दिए । जारी सिजनको यो सर्वाधिक ठूलो योगफल हो । यसअघि जारी सिजनमा राजस्थानले चेन्नई सुपर किग्सविरुद्ध २ सय १६ रन बनाएको थियो ।
अग्रवालले ५० बलमा १० चौका र ७ छक्का प्रहार गर्दै सर्वाधिक १ सय ६ रनको उत्कृष्ट शतकीय इनिङ खेले । अग्रवालले १५ औं ओभरको अन्तिम बलमा स्पिनर श्रेयस गोपाललाई चौका प्रहार गर्दै ४५ बलमा शतक पूरा गरेका थिए । अग्रवालको आइपिएलमा यो पहिलो शतक हो । अग्रवाललाई टम करनले सन्जु स्यामसनबाट क्यान गराउँदै उत्कृष्ट साझेदारी तोडेका थिए । ओपनर राहुल र अग्रवालले पहिलो विकेटको लागि १६.३ ओभरमा १ सय ८३ रनको साझेदारी गर्दै विशाल योगफलमा पुर्याएका थिए । कप्तान लोकेश राहुल ५४ बलमा ७ चौका र १ छक्का सहित ६९ रनमा क्याच आउट भए । यसअघि रोयल च्यालेन्जर्सविरुद्ध राहुलले १ सय ३२ रनको उत्कृष्ट इनिङ खेलेका थिए । राहुललाई १८ औं ओभरको अन्तिम बलमा अंकित राजपूतले गोपलाबाट क्याच आउट गराए ।
ग्लेन म्याक्सवेल ९ बलमा २ चौका सहित १३ रनमा अविजित रहे । निकोल पूरनले ८ बलमा १ चौका र ३ छक्का प्रहार गर्दै २५ रनमा अविजित रहे । राजस्थानका टम करनले ४ ओभरमा ४४ रन खर्चेर १ विकेट लिए । अंकित राजपूतले ४ ओभरमा ३९ रन खर्चेर १ विकेट लिए । जोफ्रा आर्चरले ४ ओभरमा ४६ रन खर्चेपनि विकेट लिन सकेनन् । पहिलो खेलमा पन्जाब दिल्लीसँग सुपर ओभरमा पराजित भएको थियो । दोस्रो खेलमा पन्जाबले बेंगलोरलाई ९७ रनले हराएको थियो । पन्जाबले आफ्नो चौथो खेलमा अक्टोबर १ मा मुम्बई इन्डियन्ससँग खेल्ने छ । राजस्थानले पहिलो खेलमा चेन्नई सुपर किंग्सलाई १६ रनले हराएको थियो । तेस्रो खेलमा सेप्टेम्बर ३० मा कोलकाता नाइट राइडर्ससँग खेल्नेछ ।मड्रिड । भिडियो एसिस्टेन्ट रेफ्री (भीएआर) निर्णायक बन्दा रियल म्याड्रिडले पाँच गोलको थ्रिलरमा रियल बेटिसलाई पराजित गरेको छ । शनिबार राति भएको खेलमा रियल ३–२ गोलले विजयी बनेको हो । फेडेरिको भालभर्डेले रियललाई खेलको १४ औँ मिनेटमा अग्रता दिलाएका थिए तर, पहिलो हाफको अन्त्यतिर अलिसा मान्डी र विलियम कालाभारोले दुई मिनेटको अन्तरमा दुई गोल गर्दै बेटिसलाई खेलमा अग्रता दिलाए ।
दोस्रो हाफमा एमर्सनको आत्मघाती गोलको मद्दतले रियल खेलमा फर्कियो । पछि लुका मोर्डिचमाथि प्रोफेसनल फल गरेपछि भीएआरले उनलाई रातो कार्ड देखाएको थियो । बेटिसका मार्क बार्टाले ह्यान्ड बल गरेपछि रियलले पुनः भीएआरको मद्दतले पेनाल्टी पायो । खेलको ८२ औँ मिनेटमा कप्तान सर्जियो रामोशले पेनाल्टीबाट गोल गर्दै रियललाई महत्त्वपूर्ण तीन अंक दिलाए ।
यो सिजन रियलको यो पहिलो जीत हो । पहिलो खेलमा रियल भालाडोलिडसँग रियल गोलरहित बराबरीमा रोकिएको थियो । शनिबार भएका अन्य खेलमा भ्यालेन्सिया र हुएस्का तथा गेटाफे र आलाभेसले बराबरी खेल्यो भने रियल सोसिडाडले इल्चेलाई ३–० ले हरायो ।
यता, बार्सिलोनाले आइतबार भिल्लेरियालको सामना गर्दै सिजनको शुरुवात गर्दैछ ।काठमाडौं । नेपाल क्रिकेट संघ (क्यान) ले मंगलबार सार्वजनिक गरेको राष्ट्रिय खेलाडीको केन्द्रिय सम्झौता २०२० लाई लिएर चौतर्फी आलोचना भइरहेको छ । क्यानले राष्ट्रिय १८ पुरुष र १९ महिला खेलाडीलाई केन्द्रिय सम्झौतामा राख्दै ‘ए’, ‘बी’ र ‘सी’ ग्रेड सार्वजनिक गरेको थियो । नेपाली क्रिकेट इतिहासमा क्यानले पहिलो पटक महिला टोलीलाई पारिश्रमिक दिने एक राम्रो कदमको थालनी गरेको हो । तर राम्रो सुरुवातको चर्चा हुनुको सट्टा झनै विवादमा पर्यो ।
केन्द्रिय खेलाडी सम्झौता ग्रेड र पारिश्रमिक निर्धारण गर्न क्यानले बनाएको समितिका संयोजक तथा कोषाअध्यक्ष रोशनकुमार सिंहले यस विवादलाई आगमी बोर्ड बैठक मार्फत मिलाउन प्रयास गर्ने बताएका छन् । ‘ग्रेड निर्धारण र खेलाडी सम्झौतामा हामीबाट केहि कमिकमजोरी र तलमाथिको भएका होला । यो क्यानको आफ्नो घरभित्र परिवारको समस्या हो र घरको समस्या घरमै मिलाउने छ । यस विषयमा विवाद गर्न आवश्यक छैन’, सिंहले भने ।
‘यसलाई हामीले आगमी बोर्ड बैठकमा छलफल गर्दै मिलाउन प्रयास गर्ने छौं । समर्थक र शुभचिन्तकले नेपाली क्रिकेटमाथि देखाइरहेको विश्वास र आशा कहिल्यै मर्न दिदैनौं,’ उनले थपे । ‘क्यानले एक वर्षमा धेरै राम्रो कामहरु पनि गरेको छ । हामीले एक वर्षमा गरेका राम्रो कामको भन्दा नराम्रो कामको मात्र चर्चा बढी भयो । क्यानका लागि सबै खेलाडी एकै हुन् । क्यानले कसैलाई पनि काखा र पाखा गरेको छैन, गर्दा पनि गर्दैन र गर्नपनि दिने छैन,’ सिंहले भने, ‘हामी नेपाली क्रिकेट विकासकै लागि क्यानमा आएका हौं । क्रिकेट विकासबाहेक अन्य कुनै स्वार्थ छैन । हिड्ने क्रममा लड्न सकिन्छ । जुन विवाद अहिले आइरहेको छ त्यसमा आगमी दिनमा बोर्ड बैठकमार्फत सुल्झाउन प्रयास गर्ने छौं ।’
खेलाडी वर्गीकरणका क्रममा सन् २०१९ मा नियमित खेल खेलेका स्पिनर ललित नारायण राजवंशीलाई सम्झौता सुचिमा नै नरहेपछि चर्को आलोचना भएको थियो । ग्रेड सार्वजनिक भएको केहि समयमै राजवंशीलाई फोनमार्फत कोषाध्यक्ष सिंहले गल्ति सुधार्ने बताइसकेका छन् । ‘मैले ललितलाई फोन गरेर ग्रेडमा नाम आएन भन्दैमा नआत्तिनु भनेको थिएँ । भुलवस उनको नाम छुट्न गएको हो । आफ्नो खेलमा ध्यान दिइराख्नु । यस विषयमा वृहत छलफल गर्दै बोर्ड बैठकमार्फत समधान गर्ने जानकारी दिएको थिए’, सिंहले भने ।
यता ललितले पनि ग्रेडमा आफ्नो नाम नपरेपछि सिंह आफैंले सम्पर्क गरेको बताए । ‘सुरुमा नाम नसुन्दा म अचम्ममा परे । नियमित खेलिरहेको थिएँ । प्रर्दशन पनि भइरहेको थियो’, ललितले भने , ‘पछि कोषाध्यक्ष रोशन सिंहले फोन गर्नुभएको थियो । हामी मिलाएर लैजान्छौं । जे भयो भयो अन्यथा नलिनु भन्नु भएको थियो’, ललितले भने ।लण्डन । म्यान्चेस्टर युनाइटेडले प्रिमियर लिगको नयाँ सिजनमा पहिलो जीत हासिल गरेको छ, तर निकै विवादित परिस्थितमा । ब्राइटनबिरुद्ध ३–२ को संघर्षपूर्ण जीत निकाल्ने क्रममा युनाइटेडले रेफ्रीले खेलको अन्तिम सिटी फुकिसकेपछि पनि पेनाल्टी पायो । जसलाई गोलमा परिणत गर्दै युनाइटेड विजयी बन्यो । आखिर खेल सकिएपछि पनि युनाइटेडले किन पेनाल्टी पायो त ? रेफ्री क्रिस काभानाले खेलको अन्तिम सिटी फुक्न अघि नै ह्यान्ड बलको घटना भएको कारण नियमअनुसार भिडियो एसिस्टेन्ट रेफ्रीले जाँच गर्ने अवसर पायो । फलस्वरुप युनाइटेडले निर्धारित समयको खेल सकिएपछि पनि पेनाल्टी पाएको हो ।
खेलको ९८ औँ मिनेटमा खेल सकिन केही क्षण अघि मात्र ह्यारी म्याग्वायरको हेडमार्फत गरेको प्रहार निल माउपेको हातमा लागेको थियो जसलाई सोली मार्चले लाइनबाट क्लियर गरेका थिए । नियमका अनुसार रेफ्रीले खेल सकिएको संकेत गरे पनि भीएआरको जाँचपछि खेल पुनः सुरु गर्न पाइन्छ । ईन्टरनेशनल फुटबल एशोसिएसन बोर्ड (आईएफएबी) का अनुसार खेलमा भएको घटनाको मूल्यांकन गर्न समयको पाबन्दी छैन ।
‘पुनः मूल्यांकनको प्रक्रियाको लागि समयको कुनै पाबन्दी छैन किनभने कति चाँडो गर्नेभन्दा पनि सही निर्णय गर्नु महत्त्वपूर्ण हो,’ आईएफएबीले भनेको छ । रेफ्रीले त्यसपछि आवश्यक निर्णय लिँदै कारवाही प्रक्रिया अघि बढाउन र खेललाई नियमअनुसार पुनः सुचारु पनि गर्न सक्नेछन् ।
ब्रुनो फर्नान्डेजले इन्जुरी समयको १० औँ मिनेटमा ब्राइटनबिरुद्ध पेनाल्टीमार्फत गोल गर्दै युनाइटेडलाई जीत दिलाए । पोर्चुगिज खेलाडी पछिल्ला १६ खेलमा युनाइटेडका १७ खेलमा संलग्न रहेका छन् । उनले यसक्रममा ९ गोल र ८ एसिस्ट गरेका छन् ।
रोमाञ्चक बनेको खेलमा माउपेले हाफ टाइमको ठीक अघि पेनाल्टीमार्फत ब्राइटनलाई अग्रता दिलाएका थिए । योसँगै डेभिड डि गेयाले पेनाल्टी रोक्न नसकेको लगातार १९ औँ पटक हो ।  तर, लेविस डंकले आत्मघाती गोल गरेपछि खेल बराबरी भयो । मार्कस रासफोर्डले गोल गर्दै खेलमा युनाइटेडलाई अग्रता दिलाए । तर, खेलको इन्जुरी समयको ९५ औँ मिनेटमा गोल गर्दै मार्चले खेल २–२ को बराबरीमा ल्याए । त्यसपछि भएको ह्यान्डबलबाट पेनाल्टी पाउँदै युनाइटेडले तीन अंक बटुल्यो ।
खेलमा युनाइटेडमाथि ब्राइटन हाबी रहेको थियो । लियान्ड्रो ट्रोसार्डको प्रहार तीन पटक पोष्टमा लागेको थियो । योसँगै उनले सन् २००६ मा क्रिस्टियानो रोनाल्डोले बनाएको रेकर्ड बराबरी गरे । पहिलो खेलमा क्रिस्टल प्यालेससँग पराजित भएको युनाइटेडले अब टोटनह्यामको सामना गर्नेछ ।काठमाडौं । आइतबारबाट त्रिपुरेश्वर स्थित राखेपको कर्भड हलमा ब्याडमिन्टनले अभ्यास थालेको छ । लामो समय देखि हुन नसकेको अभ्यासमा फर्किन पाउँदा खेलाडी उत्साहित भएका छन् । तर पहिलो दिन खेलाडी कभर्डहलमा पस्दा हलको अवस्था भने दयनीय देखियो । एकातिर कभर्डहल मर्मत सम्भार काम भइरहेको थियो भने अर्कोतिर खेलाडी आफै सरसफाईमा जुट्दा अभिभावक संस्था राष्ट्रिय खेलकुद परिषद (राखेप) भने यस बारेमा बेखबर थियो ।
कोरोना भाइरस (कोभिड–१९)को असरबाट ठप्प भएको नेपालको खेलकुद अझै चलायमान हुन सकेको छैन । गत साताबाट सरकारले निषेधाज्ञा हटाएपछि अन्य क्षेत्र जस्तै खेलकुद पनि फर्किने सोचमा छ । ब्याडमिन्टनका केही खेलाडी बिहानै कभर्डहलमा उपस्थित थिए । प्रशिक्षण गराउन कोरियन प्रशिक्षक चोई सिउन कुक वार्मअप गरिरहेका थिए । कोरोना भाइरसका कारण कोर्ट बाहिर रहेका खेलाडीहरुमा उमंग छुट्टै देखिन्थ्यो । तर कभर्डहल भित्र पस्दा वातावरण भने निकै फरक थियो । खेलाडीहरु बाल्टीनमा पानी, हातमा झारु र ब्रसले परेवाले विष्टाएको फोहोर सफा गर्न व्यस्त थिए ।
थला परेको खेलकुद फर्किनु अहिलेको आवश्यकता हो । खेलाडी अभ्यासमा फर्किन पाउनु पनि सकारात्मक विषय हो । नेपाल ब्याडमिन्टन संघ पनि अभ्यासमा फर्काउन पाउँदा खुसी छ । खेलाडीलाई कोर्टमा फर्काउन राखेपले तोकेका मापदण्ड पालना गर्न सबै खेलाडी तयार छन् । आइतबारबाट अभ्यासमा फर्किन संघले जानकारी गराएर अनुमति पाए पनि वातावारण भने खेलाडी मैत्रि नहुनु विडम्बना हो ।
दुई घन्टा लामो सरसफाई पछि कोरियन प्रशिक्षक चोई सिउन कुकले पहिलो दिन कोर्टमा खेलाडीलाई सामान्य अभ्यास गराए । तीन महिनाअघि नेपाल आएका प्रशिक्षक चोईले पहिलो चरणमा खेलाडीको फिटनेसलाई ध्यान दिने बताए । प्रशिक्षणको पहिलो दिन १० खेलाडी उपस्थित थिए ।
नेपालमा खेलकुदका पूर्वाधार न्यून र सिमित छन् । एउटै स्थलमा धेरै प्रतियोगिता गर्न हामी विवस छौं । तर भएका सिमित पूर्वाधारलाई पनि सही तरिकाले संरक्षण गर्न नसक्नु आलोचनाको विषय हो । राष्ट्रका लागि खेल्ने खेलाडीलाई उचित वातावरणबाट खेलमा फर्काउन राज्यले सकारात्मक भूमिका खेल्न आवश्यक छ ।लण्डन । लिओनल मेस्सीले बार्सिलोनासँगको आफ्नो असन्तुष्टी फेरि एकपटक सार्वजनिक गरेका छन् । लुइस सुआरेजले क्लब छाड्नु परेको विषयमा मेस्सीले असन्तुष्टी व्यक्त गरेका हुन् । उरुग्वेली फरवार्ड जो बार्सिलोनाका सर्वाधिक गोलकर्ताको तेस्रो स्थानमा रहेका थिए । नयाँ प्रशिक्षक रोनाल्ड कोम्यानले टोली सम्हालेदेखि नै सुआरेज आफ्नो योजनामा नरहेको प्रष्ट पारेका थिए । यहि साता सुरुआरेज फ्रि ट्रान्सफरमा एटलेटिको म्याड्रिड पुगेका थिए ।
सुआरेज मेस्सीका निकै मिल्ने साथी हुन् । क्लबले उनलाई जसरी निकाल्यो त्यसमा मेस्सीको गुनासो रहेको छ । ‘एक विजेता, एउटा समूहको महत्वपूर्ण खेलाडी । तिमी यो भन्दा उत्कृष्ट बिदाइको हकदार थियौ ,’ मेस्सीले इन्स्टाग्राममा सुआरेजसँगको फोटो सेयर गर्दै लेखेका छन्, ‘जस्तो व्यवहार तिमीलाई गरियो, त्यो राम्रो भएन । तर पछिल्लो समय जे भइरहेको छ, त्यसले गर्दा म आश्चर्यमा भने परिन ।’
सुआरेजको बर्हिगमनमा बार्सिलोनाको व्यवहार हार्दिकतापूर्ण रहेन । उनी अघिल्लो सिजननै क्लब छाड्न चाहेका थिए । तर क्लबले अर्को एक सिजन क्लबमा राख्न बाध्य पारेको थियो । बार्सिलोनाकी कप्तान मेस्सीले सुआरेजलाई ड्रेसिङ रुममा मिस गर्ने बताएका छन् । ‘म आज ड्रेसिङ रुममा जाँदा उनी थिएनन् । उनी नहुदा ड्रेसिङ रुममा कठिन हो भन्ने महसुस गरे,’ उनले भने, ‘मैदान बाहिर र मैदान भित्र पनि तिमी छैनौं । हामी सधै सँगै हुन्थ्यौं । धेरै त्यस्ता क्षण जुन अविस्मरणीय छन् ।’
सुआरेजलाई एट्लेटिकोको जर्सीमा हेर्दा असजिलो हुने पनि अर्जेन्टिनी फरवार्डले बताएका छन् । ‘अर्को क्लबमा जर्सीमा हेर्न पक्कै असहज हुनेछ । त्यसमाथि तिमीविरुद्ध खेल्नुपर्ने,’ उनले थपे, ‘नयाँ चुनौतीका लागि तिमी शुभकामना । म तिमीलाई धेरै माया गर्छु । साथी चाँडै भेट्नेछौं ।’पेरिस । लिल फ्रेन्च लिग वानको शीर्षस्थानमा उक्लिएको छ । शुक्रबार राति भएको खेलमा नान्टेसलाई २–० ले पराजित गर्दै अपराजित रहेको लिल शीर्षस्थानमा उक्लिएको हो । घरेलु मैदानमा लिलको जितमा बुराक इल्माजले गोल गर्दै एक गोल उपहार पाएको थियो । प्रतिस्पर्धात्मक बनेको खेलमा दुवै टोलीले पहिलो हाफमा उल्लेख्य पोस्ट आक्रमण बुन्न सकेको थिएन ।
४२औं मिनेटमा निकोलस पालोओइसले आत्मघाती गोल गरेपछि लिलले पहिलो हाफमा १–० को अग्रता लिएको थियो । लिलका खेलाडीको प्रहारलाई नान्टेसका गोलरक्षक अल्वन लाफन्टले बचाएपनि डिफ्लेक्ट भएर आएको बल निकोलसलाई लाग्दै गोलमा परिणत भएको थियो ।
दोस्रो हाफमा घरेलु टोलीले नान्टेसलाई दवावमा राख्दै थप एक गोल गर्न सफल भयो । ८६औं मिनेटमा बुराक इल्माजले गोल गर्दै लिललाई २–० को जित दिलाए । अपराजित रहेको लिलको ५ खेलबाट ११ अंक पुगेको छ । लिलले ५ मध्ये ३ खेलमा जित र दुई बराबरी खेलेको छ ।
एक खेल कम खेलेको सेन्ट इटिएन र रेनिसको समान १० अंक छ । यस्तै मोन्टेपिलिएर लेन्सको ९ अंक छ ।पराजित नान्टेस ५ खेलबाट ५ अंक जोडेर १४औं स्थानमा छ । नान्टेसले १ खेलमा जित निकाल्दा समान दुई बराबरी र हारको नतिजा निकालेको छ । लिगको साविक विजेता पेरिस सेन्ट जर्मेन (पीएसजी) ले सुरुवाती दुई खेल गुमाएको थियो । त्यसपछि भने टोलीले लगातार दुई जित हासिल गरेको छ । पीएसजीले आइतबार राइम्ससंग खेल्दैछ ।आवुधावी । नेपाली लेग स्पिनर सन्दीप लामिछाने सम्मिलित दिल्ली क्यापिटल्सले इन्डियन प्रिमियर लिग (आइपिएल) २०२० मा लगातर दोस्रो जित हात पारेको छ । शुक्रबार राती सातौं खेलमा दिल्ली क्यापिटल्सले चेन्नई सुपर किंग्सलाई ४४ रनले पराजित गर्दै लगातार दोस्रो जित हात पारेको हो । दिल्लीले पहिलो खेलमा किंग्स इलेभेन पञ्जाबलाई सुपर ओभरमा हराएको थियो । जितका लागि १ सय ७६ रनको लक्ष्य पछ्याएको चेन्नईले २० ओभरमा ७ विकेटको क्षतिमा १ सय ३१ रन बनायो ।
स्पिनर अक्षर पटेलले पाँचौं ओभरको दोस्रो बलमा शेन वाटसनलाई १४ रनमा शिम्रन हेटमायरबाट क्याच आउट गराए । छैटौं ओभरको अन्तिम बलमा मुरली विजयलाई एनरिच नोर्टजेले कागिसो रबाडाबाट १० रनमा क्याच आउट गराए । १० औं ओभरको पहिलो बलमा युवा ब्याट्सम्यान रितुराज ५ रनमा आउट भए ।
१६ औं ओभरको चौथो बलमा नोर्टजेले केदार जाधवलाई २६ रनमा एलबिडब्लू आउट गरे । १८ औं ओभरको दोस्रो कागिसो रबाडाले फाफ डु प्लेसिसलाई पन्तबाट ४३ रनमा कयच आउट गराए । फाफ ८ डु प्लेसिसले ३५ बलमा ४ चौका प्रहार गरे । अन्तिम ओभरको तेस्रो बलमा महेन्द्रसिंह धोनीलाई रबाडाले १५ रनमा क्याच आउट गराए ।
रविन्द्र जडेजा १२ रनमा क्याच आउट भए । अक्षर पटेलले ४ ओभरमा १८ रन खर्चेर १ विकेट लिए । कागिसो रबाडाले ४ ओभरमा २६ रन खर्चेर ३ विकेट लिए । एनरिच नोर्टजेले ४ ओभरमा २१ रन खर्चेर २ विकेट लिए । त्यसअघि दुबई इन्टरनेशनल क्रिकेट स्टेडियममा टस हारेर ब्याटिङको निम्तो पाएको दिल्लीले निर्धारित २० ओभरमा ३ विकेटको क्षतिमा १ सय ७५ रन बनाएको थियो । दिल्लीलाई ओपनर शिखर धवन र पृथ्वी शाले १०.४ ओभरमा ९४ रनको साझेदारी गर्दै राम्रो सुरुवात दिलाएका थिए । यी दुईबीचको साझेदारी अनुभवी स्पिनर पियुष चवलाले ११ औं ओभरको चौथो बलमा धवनलाई एलबिडब्लू आउट गर्दै तोडेका थिए ।
धवनले २७ बलमा ३ चौका र १ छक्का सहित ३५ रनमा आउट भए । चवलाकै १३ औं ओभरको दोस्रो बलमा अघि सेर सट खेल्नेक्रममा मिसहुन पुगेपछि युवा ब्याट्सम्यान शालाई धोनीले ६४ रनमा स्टम्पिङ आउट गराएका थिए । शा ले ४३ बलमा ९ चौका र १ छक्का प्रहार गरे । १९औं ओभरको अन्तिम बलमा साम करनले धोनीबाट श्रेयस ऐरलाई २६ रनमा क्याच आउट गराए । ऐरले २२ बलमा १ चौका प्रहार गरे । विकेटकिपर ऋषभ पन्त २५ बलमा ६ चौका सहित ३७ अविजित रहे । तेस्रो विकेटका लागि ऐर र पन्तले ५८ रनको साझेदारी गरेका थिए । मार्कस स्टोइनिस ३ बलमा ५ रनमा अविजित रहे ।
सुरुवात राम्रो गरेपनि उत्कृष्ट अन्त्य गर्न नसक्दा दिल्ली विशाल योगफल बनाउन चुकेको हो । चेन्नईका पियुष चवलाले ४ ओभरमा ३३ रन खर्चेर २ विकेट लिए । युवा बलर साम करनले ४ ओभरमा २७ रन खर्चेर १ विकेट लिए । चेन्नईले पहिलो खेलमा मुम्बई इन्डिन्सलाई ५ विकेटले पराजित गरेको थियो । दोस्रो खेलमा राजस्थान रोयल्ससँग १६ रनले पराजित हुन पुगेको थियो । चेन्नईले चौथो खेलमा अक्टोबर २ मा सनराइजर्स हैदराबादसग खेल्ने छ । तेस्रो खेलमा दिल्लीले हैदराबादसँग सेप्टेम्बर २९ मा खेल्नेछ ।काठमाडौं । राष्ट्रिय खेलकुद परिषद् (राखेप) मा दर्ता भएका सक्रिय १८३ वटा खेल संघ छन् । करिब २०९ खेल संघमध्ये सक्रिय कमै छन् । वार्षिक रुपमा एक खेल प्रतियोगिता पनि नगर्ने खेल संघहरु पनि छन् । खेलकुदको विकास गर्ने र खेल खेलाडीको प्रवर्द्धन गर्ने मुख्य उद्देश्य बनाएका खेल संघहरुले नत खेलाडीको हक-हितका लागि काम गर्छन् । नत कुनै खेल विकासका लागि अग्रसर हुन्छन् । खेलकुद प्रतियोगिता नगर्ने विदेश जाने कुरामा भने अग्रसर हुने खेल-संघहरु राखेप माताहतमा धेरै छन् । राखेपले आफू माताहतमा रहेका खेल-संघहरुलाई पछिल्लो तीन वर्षमा आफूले गरेको कामको लिखित विवरण दिन पत्र पठाएको छ ।
राखेप सदस्य–सचिव रमेश सिलवालले पछिल्लो तीन वर्षमा के–के कार्यक्रम भयो ? कुन–कुन खेल प्रतियोगिता र कुन स्तरको खेल भयो ? राखेपबाट के कति सहयोग भयो ? अर्थिक कसरी जुट्यो ? त्योसहितको एउटा फाराम आफूले पठाएको बताए । उनले पठाएको फारामबाट हालसम्म ९० खेल संघले मात्र पूर्ण रुपमा विवरण भरेर पठाएका छन् । त्यसबाहेक ११९ खेल संघ हालसम्म मौन छन् । वार्षिक रुपमा एक खेल प्रतियोगिता पनि गर्न नसक्ने र विदेश जाँदा मात्र सक्रिय देखिने प्रवृति देखिएको सदस्य–सचिव सिलवालले बताए ।
‘म राखेपमा आएको पहिलो वर्ष नै खेल संघहरुबारे जानकारी लिएको थिएँ । छानबिन गर्दा २०९ खेल संघ भेटाएँ । त्यसपछि मैले सबै खेल संघहरुलाई वार्षिक रुपमा गरेको प्रतियोगिता । खेल र खेलाडीको हक–हितका लागि गरेको कार्यक्रमहरु । कुन स्तरको खेल प्रतियोगिता गरियो र कसरी आर्थिक जुट्यो भन्ने विषयमा जानकारी लिएको थिएँ । तर, हालसम्म मात्र ९० खेल संघले मैले पठाएको फाराम भरेर पठाएका छन् । बाँकी ११९ हालसम्म सम्पर्कमा छैनन्,’ सदस्य–सचिव सिलवालले भने ।
राखेपमा आबद्ध विभिन्न खेल संघहरुले यो आर्थिक वर्ष सकिएको दुई महिना बितिसक्दा पनि वार्षिक प्रतिवेदन बुझाएका छैनन् । दुई महिनामा दुईवटा खेलकुद संघले मात्र वार्षिक प्रतिवेदन राष्ट्रिय खेलकुद परिषद् (राखेप) मा बुझाएका छन् । नयाँ ऐन कार्यान्वयनमा अलमल देखिएकाले धेरै संघको प्रतिवेदन राखेपमा नआएको सदस्य–सचिव सिलवालले बताए ।
खेल संघहरुले आफ्नो वार्षिक प्रतिवेदन बुझाउने मिति अझै भएकाले प्रतिवेदनका लागि भने पर्खिरहेको उनले बताए । राखेपले सबै खेल संघहरुलाई वार्षिक प्रतिवेदन पठाउन भन्दै पत्र पठाइसकेको छ । उक्त पत्रको कार्यान्वयन गरेर केही संघहरुले मात्र पत्र पठाएका छन् ।
‘वार्षिक प्रतिवेदन पठाउन राखेपबाट पत्राचार भइसकेको छ । त्यसमध्ये दुई खेल संघले मात्र वार्षिक प्रतिवेदन पठाएका छन् । अन्य खेल संघहरुलाई पनि आफूले गरेको वार्षिक गतिविधि, आर्थिक आय–व्ययलगाययत खेल प्रतियोगिताबारे पनि पूर्ण जानकारी गराउन पत्र पठाएका छौं,’ सिलावालले भने ।
उनले अब खेल प्रतियोगिता नगर्ने, वार्षिक प्रतिवेदन बुझाउन नमान्ने खेल संघहरुलाई कारबाही गर्ने बताएका छन् । ‘खेल क्षेत्रमा वार्षिक रुपमा पनि एउटा पनि प्रतियोगिता नगर्ने । खेल तथा खेलाडीको हक–हितका लागि केही नगर्ने, वार्षिक प्रतिवेदन बुझाउन अटेर गर्ने संघहरुलाई छिटै कारबाहीको दायरामा ल्याउँछौं,’ सिलवालले भने ।काठमाडौं । राष्ट्रिय ब्याडमिन्टन खेलाडीहरुको प्रशिक्षण आइतबारदेखि शुरु हुने भएको छ । नेपाल ब्याडमिन्टन सङ्घले राष्ट्रिय खेलकुद परिषद् (राखेप) सँगको समन्वयपछि प्रशिक्षण पुनः आरम्भ गर्न लागेको हो ।  कोरोना भाइरसको महामारीका कारण बन्द गरेको प्रशिक्षण नेपाल ब्याडमिन्टन सङ्घले गत साउनमा पुनः सञ्चालन गरेको थियो । उपत्यकामा निषेधाज्ञा जारी गरेसँगै फेरी प्रशिक्षण बन्द गर्नुपरेको थियो । सङ्घका उपाध्यक्ष सुवास श्रेष्ठले आइतबार पुनः थाल्ने प्रशिक्षणमा डेढ दर्जनभन्दा बढी खेलाडी सहभागी हुने जानकारी दिए ।सङ्घले प्रशिक्षण अघि खेलाडी र प्रशिक्षकको पिसिआर परीक्षण गरेको छ । प्रशिक्षण अवधिमा समेत पिसिआर परीक्षण समय समयमा गरिने उनले बताए । सामाजिक दूरी कायम गरी खेलाडीलाई प्रशिक्षण दिइने संघको योजना छ । प्रशिक्षण स्थललाई खेलाडी प्रवेश गराउनु अघि निर्मलीकरण गरिने बताइएको छ । – राससअवुधावी । इन्डियन प्रिमियर लिग (आईपीएल) टी–ट्वान्टी क्रिकेट अन्तर्गत साविकको विजेता टोली मुम्बई इन्डियन्सले पहिलो जित निकालेको छ । बुधबार भएको खेलमा मुम्बईले कोलकाता नाइट राइडर्समाथी ४९ रनको फराकिलो जित निकालेको हो ।  सेख जायद स्टेडियममा मुम्बई इन्डियन्सले जितका लागि दिएको १९६ रनको विशाल लक्ष्य पछाएको कोलकत्ताले निर्धारित २० ओभरमा ९ विकेट गुमाउँदै मात्र १४६ रन बनाउन सक्यो । कोलकत्ताविरुद्धको खेलमा मुम्बई पुरै समय हावी भएको थियो । ब्याटिङ र बलिङमा कोलकत्ता चल्न नसक्दा कुनै पनि बेला जितको नजिक पुग्न सकेन ।
टे«न्ट बोल्टको तेस्रो ओभरको चौथो बलमा सुवमन गिल काइरान पोलार्डबाट ७ रनमा क्याच आउट भए । पाँचौ ओभरको पाँचौ बलमा जेम्स प्याटिन्सनले सुनिल नारायणलाई विकेटकिपर क्विन्टन डी ककबाट उत्कृष्ट क्याच गराउँदै ९ रनमा पेभिलिएन फर्काए । ११ औं ओभरको पहिलो बलमा स्पिनर राहुल चहरले कप्तान दीनेश कात्र्तिकलाई ३० रनमा एललबिडब्लू आउट गरे । दीनेशले २३ बलमा ५ चौका प्रहार गरे ।
१२ औं ओभरको चौथो बलमा पोलार्डले हार्दिक पान्ड्याबाट नितेश राणालाई २४ रनमा क्याच आउट गराउँदा कोलकाता १००–५ को अवस्थामा पुगेको थियो । १६ औं ओभरको पहिलो बलमा जस्प्रित बुमराहले आन्द्रे रसेललाई ११ रनमा बोल्ड आउट गरेपछि कोलकाताको जित टाढिएका थियो । चौथो बलमा बुमराहले ओईन मोर्गनलाई डी ककबाट १६ रनमा क्याच आउट गराए । प्याट कमिन्सले १२ बलमा ४ छक्का र १ चौका सहित ३३ रन जोडेपनि जितको लागि पर्याप्त भएन ।
मुम्बईका जस्प्रित बुमराहले ४ ओभरमा ३२ रन खर्चेर २ विकेट लिए । ट्रेन्ट बोल्टले ४ ओभरमा १ मेडन सहित ३० रन खर्चेर २ विकेट लिए । जेम्श प्याटिसनले ४ ओभरमा २५ रन खर्चेर २ विकेट लिए । राहुल चहरले ४ ओभरमा २६ रन खर्चेर २ विकेट लिए । काइरन पोलार्डको नाममा एक विकेट रह्यो । यसअघि टस हारेर पहिले ब्याटिङ गरेको मुम्बईले निर्धारित २० ओभरमा ५ विकेट गुमाउँदै १९५ रन बनाएको थियो । मुम्बईका लागि कप्तान रोहित शर्माले अर्धशतकीय पारी खेले । ५४ बल खेलेका उनले ३ चौका र ६ छक्काको सहयोगमा ८० रन बनाएका हुन् । मुम्बईका लागि सुर्य कुमार यादवले ४७ रनको योगदान गरे । त्यस्तै सौरव तिवारीले २० रन बनाउँदा हार्दिक पाड्याले १८ रन र पोलार्डले १३ रन बनाउन सफल भए ।
बलिङतर्फ कोलकक्ताका लागि शिभम मावीले दुई विकेट लिए । त्यस्तै कप्तान सुनिल नारायण र आन्द्रे रशेलले एक–एक विकेट लिए । पहिलो खेलमा चेन्नई सुपर किङ्ससँग पाँच विकेटले पराजित भएको मुम्बईले पहिलो जित निकालेको हो । साथै युएईमा मुम्बईले अहिलेसम्म खेलेका ७ खेल मध्ये बुधबार रातिको पहिलो जित हो । यसअघि सन् २०१५ को आइपिएका केही खेल युएईमा भएको थियो ।काठमाडौं । कोभिड–१९ का कारण खेलकुद गतिविधि ठप्प रहेका बेला युवा तथा खेलकुद मन्त्रालयले फुटबलको प्रशिक्षण खुलाउन सरकारसंग सिफारिस गरेको छ । अखिल नेपाल फुटबल संघ (एन्फा)को अनुरोधमा मन्त्रालयले फुटबल प्रशिक्षणका लागि अनुमती प्रदान गर्न सरकारसंग सिफारिस गरेको हो । युवा तथा खेलकुद मन्त्री जगतबहादुर विश्वकर्माले बिहिबार फुटबल प्रशिक्षण खुल्ला गर्न कोभिड–१९ क्राइसिस म्यानेजमेन्ट सेन्टर (सीसीएमसी)मा प्रस्ताव पेश गरेका छन् । सीसीएमसीले खेलकुद मन्त्रालयले पेश गरेको प्रस्तावलाई मन्त्रीपरिषद्मा लैजानेछ । मन्त्रीपरिषद्ले सीसीएमसीको राय अनुसार आवश्यक निर्णय गर्नेछ । एन्फाले आवश्यक स्वास्थ्य सुरक्षाको पालना गर्दै प्रशिक्षण खेल्न सरकारसंग आग्रह गरेको छ ।
महामारीको रुपमा फैलिएको कोरोनाका कारण गत चैतबाट फुटबल गतिविधि ठप्प छ । युरोप लगायत अन्य देशमा विभिन्न फुटबल प्रतियोगिताहरु सञ्चान भएपनि नेपालमा सामान्य प्रशिक्षण समेत सुरु हुन सकेको छैन । त्यसैले एन्फाले तत्काल प्रशिक्षण खुल्लाका लागि सरकारसंग अनुमती माग गरेको हो । गत हप्ता एन्फाका पदाधिकारीले राखेप सदस्य सचिव रमेशकुमार सिलवालसंग भेट गरि प्रशिक्षण गर्ने वातावरण मिलाईदिन अनुरोध गरेका थिए ।
खेलकुद मन्त्रालयले राखेपको प्रस्ताव अनुसार सीसीएमसीमा फुटबल प्रशिक्षण खुल्ला गर्ने फाईल अघि बढाएको हो । कोरोनाका कारण घरेलु खेलकुदका गतिविधि ठप्प छन् । सरकारले दैनिक जनजीवनलाई केन्द्रमा राख्दै लकडाउन र निषेधाज्ञा खुल्ला गरेपनि खेलकुदमाथिको रोकावट कायमै राखेको छ । सरकारले आवश्यक निर्णय लिन नसक्दा खेलाडीहरु प्रशिक्षणमा फर्कन पाएका छैनन् भने खेलकुद गतिविधि ठप्प छ ।
एन्फाले प्रतियोगितालाई तत्काल थाती राखेर खेलाडीलाई प्रशिक्षणमा फर्काउने तयारी गरेको हो । खेलाडीलाई अभ्यासमा फर्काउन सकेको अवस्थामा अनुकुल समयमा प्रतियोगिता सञ्चालन गर्न सकिने एन्फाको विश्वास छ । प्रशिक्षणको अनुमती पाएको अवस्थामा दर्शक विहिन फुटबल प्रतियोगिता सञ्चालन गर्ने एन्फाको तयारी छ । कोरोनाका कारण एन्फाको बार्षिक फुटबल क्यालेन्डर प्रभावित छ । कोरोनाले प्रदेश लिग, एन्फा प्रेसिडेन्ट लिग, राष्ट्रिय लिग, महिला लिग, बी डिभिजन र सी डिभिजन लिग स्थगित अवस्थामा छ ।
एन्फाले भदौ १ गतेबाट राष्ट्रिय फुटबल टिमको प्रशिक्षण समेत सुरु गर्ने तयारी गरेको थियो । तर एसियाली फुटबल महासंघ एएफसीले कोरोनाका कारण विश्वकपको छनोट प्रतियोगिता स्थगित गरेसंगै राष्ट्रिय फुटबल टिमको प्रशिक्षण समेत अन्तिम समयमा रद्ध गरिएको थियो ।काठमाडौं । नेपाल क्रिकेट संघ (क्यान)ले खेलाडीको नयाँ वर्गीकरणमा राष्ट्रका लागि अन्तराष्ट्रिय खेल खेलिरहेका खेलाडी समेत अटाएका छैनन् । सन् २०२० को लागि गरिएको वर्गीकरणमा अघिल्लो वर्ष अन्तराष्ट्रिय खेल नै नखेलेका खेलाडीलाई अटाइएको छ भने खेल खेलका खेलाडीलाई पाखा लगाइएको हो ।
तीन श्रेणीमा वर्गीकरण गरिएका खेलाडीले क्रमश ५० हजार, ४० हजार र ३० हजार रुपैयाँ मासिक तलब पाउछन् । खेलाडीका लागि क्यानले दिएको यो ‘कन्ट्रयाक्ट’ अहिलेसम्मकै सर्वाधिक भएपनि विवादमा परेको छ । एकदिवसीय मान्यता पाइसकेको मुलुकले यसअघि २२ खेलाडीसँग गर्ने ‘कन्ट्रयाक्ट’ अहिले झारेर १८ मा सिमित गरिएको छ ।
सन् २०१९ मा ४ एकदिवसीय र ११ टी–ट्वान्टी क्रिकेट खेलेका बलर ललित नारायण राजबंशी यसपटक क्यानको ‘कन्ट्रयाक्ट’ मा समावेश गराइएको छैन । तर, सन् २०१९ मा अन्तराष्ट्रिय क्रिकेट नै नखेलेका खेलाडीद्वय सुवास खकुरेल र कमल सिंह ऐरीले स्थान बनाउन सफल भएका छन् । क्यानले श्रेणी तय गर्दा पनि खेलाडीमाथ पक्षपात गरेको छ । राम्रो प्रर्दशन गरेकालाई सी श्रेणी र केही कमजोर प्रर्दशन गरेका खेलाडीलाई बि श्रेणीमा राखिएको छ । अघिल्लो वर्ष ६ टी–ट्वान्टीमा ७ विकेट लिएका सुशन भारी बी श्रेणीमा अटाउदा सोही वर्ष १७ खेलमा १६ विकेट लिएका नियमित सदस्य अभिनास बोहरा सी श्रेणीमा झारिएको छ ।
यस्तै, सन् २०१९ मा ५ टी–ट्वान्टी र एक एकदिवसीय खेलमा २ रन बनाएर ९ विकेट लिएका बसन्त रेग्मी ए श्रेणीमा उक्लिएका छन् । उनि अहिले पनि राष्ट्रिय टोलीमा स्थान बनाउन संघर्षरत रहेका छन् । तर, १६ टी–ट्वान्टी र तीन एकदिवसीय खेलमा क्रमश ११३ र ५८ रन बनाए तथा १३ र ७ विकेट लिएका सोमपाल कामीलाई भने बि श्रेणीमा झारिएको छ । क्यानले बर्गिकरण गरेको श्रेणीअनुसार ए मा आठ, बि मा ४ र सी मा ६ खेलाडी रहेका छन् ।
पुरुष खेलाडीको हकमा मात्र नभएर महिलाको वर्गीकरणमा समेत लामो समयदेखि अन्तराष्ट्रिय क्रिकेट नखेलेका खेलाडीले सम्झौता हात पारेका छन् । क्यानले इतिहासमा पहिलो पटक महिला खेलाडीको ‘सेन्ट्रल कन्ट्रयाक्ट’ गरेको हो । पुरुष जस्तै महिला खेलाडी छनोट पनि विवादमुक्त रहन सकेन् ।
सन् २०२० बाट लागु हुने गरी गरिएको ‘सेन्ट्रल कन्ट्रयाक्ट’ गत वर्ष क्रिकेट नखेलेका खेलाडी समेत समावेश रहेका छन् । जसमा बी ग्रेडमा समावेश रहेकी ज्योती पाण्डे र पूर्व कप्तान ऋतु कनोजियाले सन् २०१७ देखि अन्तराष्ट्रिय क्रिकेट खेलेका छैनन् । यस्तै बी श्रेणीमा नै रहेकी कबिता जोशी तथा सी श्रेणीमा रहेका अनुराधा चौधरी र शोभा आलेले अहिलेसम्म अन्तराष्ट्रिय क्रिकेट नै खेलेका छैनन् ।
यद्यपी क्यानको बोर्ड बैठकले महिला क्रिकेटरलाई ग्रेडिङ गरेर पारिश्रमिक निर्धारण गरेकोमा राम्रो सुरुवात भएको सबैले प्रतिक्रिया दिएका छन् । यो सँगै क्रिकेट चलायमान हुने अपेक्षा गरिएको छ । महिला क्रिकेटरलाई अगामी दिन अझै व्यवसायिक र महिला क्रिकेटको अभिबृद्धिका लागि महिला खेलाडिलाई तलब सुविधा दिने लगायतका निर्णय भएको नेपाल क्रिकेट संघ (क्यान) का अध्यक्ष चतुरबहादुर चन्दले बताए । अहिले गरिएको ग्रेडिङ २०२० डिसेम्बर सम्मको लागि मात्र लागु हुने क्यानले जनाएको छ । २०२१ को लागि अर्को ग्रेडिङ सार्वजनिक हुनेछ ।काठमाडौं । युवा तथा खेलकूदमन्त्री जगतबहादुर विश्वकर्माले क्रिकेटका राष्ट्रिय खेलाडी ललितसिंह भण्डारीको स्वास्थ्यावस्थाबारे जानकारी लिएका छन । मन्त्री विश्वकर्माले स्थानीय ग्राण्डी अस्पतालमा उपचाररत भण्डारीको अवस्थाबारे आज त्यहाँ पुगेर जानकारी लिए ।सो अवसरमा उनले भण्डारीको स्वास्थ्यलाभको कामना गर्दै उनको उपचारमा सरकारका तर्फबाट आवश्यक सहयोग रहने आश्वासन दिए । उनको उपचारका विषयमा राष्ट्रिय खेलकुद परिषद् (राखेप) का सदस्य सचिव रमेशकुमार सिलवालसित छलफल गर्ने जानकारी पनि दिए।उपचारमा संलग्न चिकित्सकका अनुसार भण्डारीले कम्तीमा पनि अझै एक महिना अस्पतालमा बस्नुपर्ने छ । भण्डारीको गत साता हात र खुट्टाको शल्यक्रिया गरिएको थियो । उनी गत साता कञ्चनपुरको झलारीमा मोटरसाइकल दुर्घटनामा परि गम्भीर घाइते भएका थिए । भण्डारीलाई कोहलपुर शिक्षण अस्पतालमा उपचार हुन नसकेपछि ग्रान्डी अस्पताल ल्याइएको हो । दुर्घटनामा उनको दायाँ खुट्टा र हात भाँचिएको थियो । भण्डारी राष्ट्रिय क्रिकेट टोलीबाट खेलिसकेका बायाँहाते तीव्र गतिका बलर हुन । – राससकाठमाडौं । नेपाल क्रिकेट संघ (क्यान) ले डिसेम्बरमा अन्तर्राष्ट्रिय मैत्रीपूर्ण सिरिज गर्ने तयारी गरिरहेको छ ।  अन्तर्राष्ट्रिय क्रिकेट परिषद् (आईसीसी) सँगै समन्वय गर्दै आगामी डिसेम्बर २०२० मा अन्तर्राष्ट्रिय मैत्रीपूर्ण सिरिज सञ्चालनका लागि आवश्यक तयारी अघि बढाउने क्यानले जनाएको छ । नेपाल क्रिकेट संघको चितवनमा बसेको बोर्ड बैठकमा अन्तर्राष्ट्रिय मैत्रीपूर्ण खेलका लागि आवश्यक तयारी अगाडि बढाउने निर्णय भएको जनाएको छ ।
त्यस्तै आगामी मंसिरमा राष्ट्रिय प्रतियोगिता गर्ने पनि बैठकले निर्णय गरेको छ । राष्ट्रिय खेलकुद परिषद् (राखेप) सँग समन्वय गर्दै महिला र पुरुष राष्ट्रिय प्रतियोगिता (पीएम कप) सञ्चालन गर्ने निर्णय गरिएको क्यानले जनाएको छ । क्यानले राष्ट्रिय पुरुष क्रिकेट खेलाडीको अभ्यास सञ्चालन गर्ने निर्णयसमेत गरेको छ । बैठकले अभ्यास सञ्चालनका लागि तयारी गर्ने निर्णय गरिएको जनाएको छ । चितवनको एक होटेलमा बसेको बोर्ड बैठकले विभिन्न नौवटा निर्णय गरेको थियो । सोही बोर्ड बैठकले यही असोज २८ गते क्यानको साधारणसभा गर्ने निर्णयसमेत गरेको छ ।लण्डन । च्याम्पियनसिप क्लब लुटन टाउनमाथि सहज जित निकाल्दै प्रिमियर लिग क्लब म्यानचेस्टर युनाइटेड इंग्लिस फुटबल लिग कप (इएफएल) कपको चौथो चरणमा प्रवेश गरेका छन् । मंगलबार राति भएको खेलमा युनाइटेडले लुटनलाई उसकै मैदानमा ३–० को सहज जित निकाल्दै चौथो चरणमा प्रवेश गरेका हुन् । युनाइटेडको जितमा जुआन माटा, मार्कुस रासफोर्ड र मासन ग्रीनवुडले गोल गरे । पहिलो हाफमा  एक तथा दोस्रो हाफ दुई गोल सम्भव भएको थियो ।
प्रतिस्पर्धातमक बनेको पहिलो हाफमा दुवै टोलीले गोलको केही सुन्दर अवसर सिर्जना गरेपनि गोल गर्न सकिरहेको थिएन । ४४औं मिनेटमा युनाएटेडले पेनाल्टीमार्फत गोल गर्दै अग्रता लिन सफल भयो । एन्ड्रिउ सिन्नीले ब्रान्डन विलियम्सलाई पेनाल्टी बक्समा फल गरेपछि प्राप्त पेनाल्टीमा माटाले गोल गर्दै अग्रता दिलाए ।
दोस्रो हाफमा युनाइटेडले बल पोजेसनमा पकड बनाएपनि गोलको लागि असन्तिम समय नै कुर्नुपरेको थियो । ८८औं मिनेटमा मार्कुस रासफोडैले मासन ग्रीनवुडको पासमा गोल गर्दै युनाइटेडको अग्रता दोब्बर पारे । इन्ज्युरी समयको थप गरिएको दोस्रो मिनेटमा ब्रुनो फर्नान्डेसको पासमा मासन ग्रीनवुडले गोल गर्दै युनाइटेडलाई ३–० को सहज जित दिलाए ।
यस्तै अर्काे खेलमा इउफएलकपको अर्काे खेलमा वेस्टह्याम युनाइटेडले हल सिटीमाथि ५–१ को फराकिलो जित निकालेको छ । वेस्टह्यामको जितमा एन्ड्रि यार्माेलेन्कोले दुई तथा रोबर्ट स्नोर्डग्रास र सेवास्टिन हाल्लेरले समान एक गोल गरे । हलका मल्लिक विल्क्सले एक गोल फर्काए ।दसवई । १३ औं संस्करणको इन्डियन प्रिमियर लिग (आईपीएल) टी–ट्वान्टी क्रिकेटमा राजस्थान रोयल्सले विजयी सुरुवात गरेको छ ।
मंगलबार भएको खेलमा राजस्थानले चेन्नई सुपर किङ्सलाई १६ रनले पराजित गरेको हो । सारजाह क्रिकेट मैदानमा राजस्थानले दिएको २१७ रनको बलियो लक्ष्य पछएको चेन्नईले निर्धारित २० ओभरमा ६ विकेट गुमाउँदै मात्र २०० रन बनायो ।
चेन्नईका लागि फाफ डू प्लेसिसले अर्धशतकीय पारी खेले । ३६ बल खेलेका उनले १ चौका र ७ छक्काको सहयोगमा ७२ रन बनाए । त्यस्तै शेन वाटसनले ३३ रन बनाउँदा केदार जादबले २२ तथा महेन्द्र सिंह धोनीले २९ रनको योगदान गरे ।  बलिङतर्फ राजस्थानका लागि राहुल तेवातियाले सर्वाधिक तीन विकेट लिए । तयस्तै टोन करन, जोफ्रा आर्चर र स्रेयस गोपालले एक–एक विकेट लिए ।
यसअघि टस हारेर पहिले ब्याटिङ गरेको राजस्थानले निर्धारित २० ओभरमा ७ विकेट गुमाउँदै २१६ रन बनायो । राजस्थानका लागि सञ्जु श्यामसन र स्टिभ स्मिथले अर्धशतकिय पारी खेले । ३२ बल खेलेका उनले १ चौका र ६ छक्काको सहयोगमा ७६ रन बनाए । ४७ बल खेलेका स्मितले ४ चौका र ४ छक्काको सहयोगमा ६९ रन बनाउन सफल भए ।  राजस्थानका लागि जोर्फा आर्चरले २७ रन बनाउँदा राहुल तेवतियाले १० रन बनाए । बलिङतर्फ चेन्नईका लागि श्याम करनले तीन विकेट लिए । त्यस्तै दीपक चहाल, लुङ्गी एन्गिडी र पिउस चाहोलाले एक–एक विकेट लिए ।काठमाडौं । नेपाल क्रिकेट सङ्घ (क्यान) ले पुरुष र महिला खेलाडीसँग एक वर्षका लागि सम्झौता गरेको छ । भरतपुरमा मङ्गलबार बसेको बोर्ड बैठकले पहिलोपटक महिला खेलाडीलाई वर्गीकरण गर्दै वार्षिक सम्झौता गरेको हो । पुरुषतर्फ १८ र महिलातर्फ १९ खेलाडीलाई ‘ए’, ‘बी’ र ‘सी’ श्रेणीमा वर्गीकरण गरिएको छ । पुरुषतर्फ ग्रेड ‘ए’ मा पारस खड्का, ज्ञानेन्द्र मल्ल, सन्दीप लामिछाने, शरद भेषवाकर, करण केसी, वसन्त रेग्मी, दीपेन्द्र सिंह ऐरी र विनोद भण्डारी परेका छन । ग्रेड ‘बी’ मा सुसन भारी, सोमपाल कामी, आरिफ शेख र पवन सराफ परेका छन भने ग्रेड ‘सी’ मा सुवास खकुरेल, रोहित पौडेल, कुशल मल्ल, रासिद खान, अविनाश बोहरा र कमल सिंह ऐरी रहेका छन ।यस्तै महिलातर्फ ग्रेड ‘ए’ मा रुविना क्षेत्री, नेरी थापा, इन्दु बर्मा, सीता रानामगर र करुणा भण्डारी छनोट भएको क्यानका अध्यक्ष चतुरबहादुर चन्दले  जानकारी दिए । उनका अनुसार ग्रेड ‘बी’ मा ज्योति पाण्डे, अप्सरी बेगम, रोमा थापा, विन्दु रावल, कविता जोशी, रितु कनौजिया, काजल श्रेष्ठ र सरिता मगर परेका छन् । यस्तै ग्रेड ‘सी’ मा कविता कुँवर, डोली भट्ट, अनुराधा चौधरी, सोनु खड्का, अञ्जली चन्द र शोभा आले परेका छन् ।पुरुषतर्फ ‘ए’ श्रेणीमा पर्ने खेलाडीले मासिक रु ५० हजार, ‘बी’ श्रेणीका खेलाडीले मासिक रु ४० हजार र ‘सी’ श्रेणीमा पर्ने खेलाडीले मासिक रु ३० हजार पारिश्रमिक पाउने अध्यक्ष चन्दले राससलाई जानकारी दिनुभयो । यस्तै पहिलोपटक वर्गीकरणमा परेका महिला खेलाडीहरुको पनि पारिश्रमिक तोकिएको छ । ‘ए’ श्रेणीमा पर्ने खेलाडीले मासिक रु १५ हजार, ‘बी’ श्रेणीका खेलाडीले मासिक रु १२ हजार र ‘सी’ श्रेणीमा पर्ने खेलाडीले मासिक रु १० हजार पारिश्रमिक पाउने छन् । अध्यक्ष चन्दले भन्नुभयो, “पहिलोपटक हामीले महिला खेलाडीको पनि सम्झौता गरेका छौँ, यो सुखद शुरुआत हो ।” यसअघि पुरुष खेलाडीले सन् २०१९ मा रु ४५ हजार, ३५ हजार र २५ हजार पारिश्रमिक पाएका थिए । क्यानले तोकेको तलब रकम खेलाडीहरुले जनवरी २०२० देखि नै पाउने छन् ।क्यानले यही असोजभित्र वार्षिक साधारणसभा गर्ने निर्णय गरेको छ । अन्तर्राष्ट्रिय क्रिकेट परिषद् (आइसीसी)को प्रावधान अनुसार असोजभित्रै वार्षिक साधारणसभा गर्नुपर्ने भएकाले असोज २८ गते भर्चुअल माध्यमबाट साधारणसभा गर्ने निर्णय भएको हो । “परिस्थितिले अनुमति दिए भौतिकरूपमै उपस्थित भएर साधारणसभा गर्छौँ, नभए भर्चुअलबाट गर्ने निर्णय भएको छ”, अध्यक्ष चन्दले भने ।यस्तै क्यानले आव २०७१÷७२ देखि ०७५÷७६ सम्मको लेखापरीक्षण प्रतिवेदन पास गरेको छ । क्यान निलम्बनमा परेको बेला सो समयको लेखापरीक्षण भएको थिएन । निर्वाचित क्यान आएर आइसीसीले फुकुवा गरेपछि बोर्ड बैठकले लेखापरीक्षण प्रतिवेदन पारित गरेको हो । त्यस्तै कोरोना कहरका बीच बन्द प्रशिक्षणका लागि क्यानले सरकारसँग अनुमति माग्ने निर्णय गरेको छ । राष्ट्रिय खेलकुद परिषद्सँग समन्वय गर्दै बन्द प्रशिक्षणको वातावरण तयार पार्नका लागि पहल गर्ने निर्णय भएको अध्यक्ष चन्दले बताए ।आइसीसीको प्रावधानअनुसार मङ्सिर महिनाभित्रै राष्ट्रिय क्रिकेट प्रतियोगिता गर्न सरकारसँग अनुमति माग्ने निर्णयसमेत गरिएको छ । मङ्सिरभित्र पुरुष र महिला प्रधानमन्त्री कप क्रिकेट प्रतियोगिताका लागि समन्वय गर्ने निर्णय क्यानले गरेको हो । नेपाललाई एकदिवसीय मान्यता दिलाउन महत्वपूर्ण भूमिका खेलेका क्रिकेट प्रशिक्षक जगत टमाटालाई पनि ‘ए’ ग्रेडका खेलाडीले पाउने तलब रकम उपलब्ध गराउने निर्णय क्यानले गरेको छ । सन् २०१७ र २०१८ मा आइसीसीले प्रशिक्षक टमाटालाई ‘सी’ ग्रेडमा राखेको थियो । क्यानले उहाँलाई ग्रेड ‘ए’ मा राख्दै दुई वर्षको तलब दिने निर्णय गरेको हो ।यस्तै कर्णाली प्रदेशमा क्रिकेट विकासका लागि केन्द्रीय सदस्य पदम खड्कालाई संयोजकको जिम्मेवारी दिइएको छ । यस प्रदेशमा एउटा मात्रै जिल्ला सुर्खेतमा क्यानको शाखा रहेको छ । यस्तै केही दिनअघि मोटरसाइकल दुर्घटनामा घाइते भएका क्रिकेटर ललितसिंह भण्डारीको क्यानले शीघ्र स्वास्थ्यलाभको कामना गरेको छ । भण्डारीको परिवारसँग, उनी आबद्ध नेपाल प्रहरी र दुर्घटना गराउने गाडीका धनीसँग छलफल गरी आवश्यक सहयोग गर्ने निर्णय गरेको छ ।क्यानले सम्झौता गरेका खेलाडीको जीवन बीमाका लागि तीन सदस्यीय समिति पनि गठन गरेको छ । कोषाध्यक्ष रोशन सिंह, सदस्यहरु दुर्गा पाठक र छुम्बी लामा सम्मिलित तीन सदस्यीय समितिले पुरुष र महिला खेलाडी, ग्राउन्ड स्टाफ, अफिस स्टाफहरुको एक वर्षको जीवन बिमा गर्नेछ । यस्तै विश्वकप क्रिकेटमा उत्कृष्ट ठहरिएका तत्कालीन कप्तान पारस खड्कालाई आइसीसीले उपलब्ध गराउने भनेको टोयोटा कारका लागि क्यानले पहल गर्ने निर्णयसमेत गरेको छ । – राससदुवईं । विराट कोहलीको कप्तानीमा रहेको रोयल च्यालेन्जर्स बेङ्गलोरले इन्डियन प्रिमियर लिग (आईपीएल) २०२० मा विजयी सुरुवात गरेको छ । सोमबार भएको खेलमा बेङ्गलोरले सनराइजर्स हैदरावादलाई १० रनले पराजित गर्दै सुखद सुरुवात गरेको हो । बेङ्गलोरले दिएको १६४ रनको लक्ष्य पछ्याएको हैदरावादले १९.४ ओभरमा सबै विकेट गुमाएर १५३ रन मात्र बनाउन सक्यो । ओपनर जोनी बेय¥स्टोले अर्धशतक प्रहार गरेपछि मिडल अर्डरका खेलाडी लगातार आउट हुँदा हैदरावाद जितसम्म पुग्न सकेन । बेय¥स्टोले सर्वाधिक ६१ रन बनाउँदा मनिस पाण्डेले ३४ र प्रियम गर्गले १२ रन जोडे । बाँकी खेलाडी दोहोरो अंक नजोडी आउट भए ।
बेङ्गलोरका लागि युजभेन्द्र चाहलले ४ ओभरमा १८ रन खर्चेर ३ विकेट लिए । यस्तै शिवम दुबे र नवदीप सैनीले २–२ विकेट लिए ।
त्यसअघि दुबईमा टस हारेर पहिले ब्याटिङ गरेको बेङ्गलोरले निर्धारित २० ओभरमा ५ विकेट गुमाएर १६३ रन बनाएको थियो । बेङ्गलोरका लागि युवा ओपनर देबदत्त पाडिक्कल र एबी डे भिलियर्सले अर्धशतक प्रहार गरे ।
पाडिक्कलले ४२ बल खेल्दा ८ चौका मद्दतमा सर्वाधिक ५६ रन बनाए । यस्तै डे भिलियसर्सले ३० बल खेल्दै ४ चौका र २ छक्का मद्दतमा ५१ रन बनाए । यस्तै आरोन फिन्चले २९ र कप्तान कोहलीले १४ रन जोडे । हैदरावादका लागि टि नटराजन, अभिषेक शर्मा र विजय शंकरले १–१ विकेट लिए ।काठमाडौं । नेपाल फुटसल व्यवसायी संघले विगत ६ महिनादेखि बन्द रहेको फुटसल भोलि (बुधबार) देखि देशभर नियमित सञ्चालन गर्ने घोषणा गरेको छ । फुटसल व्यवसायी संघको मंगलबार बसेको बैठकले कोरोना महामारीको त्रासका कारण देशभर ठप्प रहेका फुटसल कोर्टहरु बुधबारदेखि सञ्चालनमा ल्याउने घोषणा गरेको हो । कोरोनाका कारण निजी क्षेत्रबाट लगानी गरी नागरिकको मानसिक, शारीरिक, स्वास्थ्य र मनोरन्जन कायम गराउने अभिप्रायले अरबौ खर्च गरी सञ्चालनमा रहेका देशभरिका फुटसल सञ्चालनमा नहुदा व्यवसायीहरु चरम आर्थिक मारमा परेको संघले जनाएको छ ।
पछिल्लो समय नेपालमा पनि लकडाउन खुकुलो भएसँगै अति भीडभाड हुने विभिन्न व्यवसायिक क्षेत्रहरु खुकुलो भएको अवस्थामा फुटसल व्यवसायीहरुको छाता संगठन नेपाल फुटसल व्यवसायी संघले जिल्ला प्रशासन कार्यलयमार्फत सावधानी अपनाई फुटसल खोल्नको अनुमतिको लागि ज्ञापनपत्र बुझाएको थियो । त्यसमा सरकार उदासिन रहेका कारण बाध्य भएर फुटसल बुधबारदेखि सञ्चालनमा ल्याउने संघले एक विज्ञप्तिमार्फत जानकारी गराएको छ ।
विश्व स्वास्थ्य संगठन (डब्लुएचओ) को मापदण्डअनुसार अन्य व्यवासयिक क्षेत्रभन्दा धेरै सुरक्षित तरिकाले फुटसल सञ्चालन गर्न सकिने विज्ञप्तिमा उल्लेख छ । हामीले सरकारलाई बुझाएको ज्ञापनपत्रमा खेल सञ्चालन गर्दा खेलाडीको तापक्रम, साबुन पानीले हात धुने, ५–५ जनाबीच मात्रै खेलाइने, सेनिटाइजर प्रयोग गर्ने, फुटसल एरिनालाई नियमित रुपमा किटाणुरहित बनाउने, फुटसलका कर्मचारीलाई अनिबार्य मास्कको व्यवस्था गर्ने लगायतको प्रतिबद्धता जाहेर गरेका थियौ ।
सरकारले यस क्षेत्रमा ध्यान नदिदा जग्गाको भाडा, बैंकको ब्याज, कर्मचारीको पारिश्रमिक दिन समेत नसकेको अवस्थामा सावधानी अपनाएर नै देशभरका फुटसल बुधबारदेखि बाध्य भएर खोल्ने निर्णयमा पुगेको विज्ञप्तिमा उल्लेख छ ।काठमाडौं । नेपाल क्रिकेट संघ (क्यान) को बोर्ड बैठक मङ्गलबारदेखि चितवनमा हुँदैछ । क्रिकेटको भावि योजना बनाउन बोर्ड बैठक आयोजना गरिएको हो ।देशभरिका पदाधिकारी भाग लिन सहज होस् भनेर बैठक चितवनमा राखिएको क्यानका अध्यक्ष चतुरबहादुर चन्दले जानकारी दिए । उक्त बैठकमा सन् २०२० का लागि खेलाडीसित गरिने सम्झौताका विषयमा छलफल हुनेछ ।आर्थिक गतिविधि अनुमोदन गर्ने तथा क्यानले भविष्यमा अपनाउने रणनीतिका विषयमा समेत छलफल हुने अधयक्ष चन्दले बताए । क्यानले असोज मसान्तभित्र वार्षिक साधारणसभा गर्ने योजना बनाएको छ । यसअघि कोरोना भाइरसको महामारीका कारण क्यानको बोर्ड बैठक गर्नेबारे अन्योल भएको थियो ।यसअघि क्यानले क्रिकेट गतिविधि अघि बढाउन प्रदेश र जिल्ला संघलाई बजेट उपलब्ध गराएको थियो । क्यानले ६ प्रदेश तथा २९ जिल्लालाई रकम उपलब्ध गराएको हो । हाल क्यानमा ३९ जिल्ला आबद्ध छन् । प्रत्येक प्रदेशलाई रु एक लाखका दरले तथा जिल्लालाई रु ५० हजारका दरले बजेट उपलब्ध गराएको थियो ।सात प्रदेशमध्ये क्रिकेट संरचनाअन्तर्गत कर्णाली प्रदेशलाई प्रदेश नं ५ मै राखिएको छ । कर्णाली प्रदेशको सुर्खेत जिल्ला मात्र क्यानमा आबद्ध छ । कोरोनाका कारण क्रिकेट गतिविधि ठप्प नै थियो । अब यही परिस्थितिमा पनि कसरी गतिविधि सञ्चालन गर्न सकिन्छ भन्नेबारे बैठकमा छलफल हुने अध्यक्ष चन्दले बताए ।काठमाडौं । विश्व फुटबल महासंघ (फिफा) ले सार्वजनिक गरेको नयाँ वरियतामा नेपाल यथावत स्थानमा रहेको छ । विश्व फुटबलको सर्वोच्च निकाय फिफाद्वारा आज जारी नयाँ वरियतामा नेपाल १७० औँ स्थानमा यथावत रहेको हो । गत महिना पनि नेपाल १७० औँ स्थानमै रहेको थियो ।त्यस्तै नेपाल दक्षिण एशियाली राष्ट्रको तेस्रो स्थानमा रहेको छ । नेपालभन्दा अघि भारत र माल्दिभ्स रहेका छन् । एक स्थान घटुवा भएको भारत १०९ औँ स्थानमा छ भने माल्दिभ्स १५५ औँ स्थानमा रहेको छ ।नेपालभन्दा तल भुटान, बङ्गलादेश, श्रीलङ्का र पाकिस्तान रहेका छन् । भुटान १८९औँ, बङ्गलादेश १८७औँ, श्रीलङ्का २०६ औँ र पाकिस्तान २०० औँ स्थानमा रहेका छन् ।नयाँ वरियताको शीर्ष स्थानमा बेल्जियम यथावत रहेको छ भने फ्रान्स दोस्रो, ब्राजिल तेस्रो, इङ्ल्यान्ड चौथो तथा पोर्चुगल पाँचौ स्थानमा रहेका छन् । पोर्चुगल भने दुई स्थान उक्लिएर पाँचौ स्थानमा पुगेको हो । एक स्थान झरेको उरुग्वे छैटौँ, स्पेन सातौँ, क्रोएशिया आठौँ, अर्जेन्टिना नवौँ र कोलम्बिया दशौँ स्थानमा रहेका छन् ।काठमाडौं । नेपाली यु–२३ फुटबल टोलीका खेलाडी राजेश परियारले भारतीय क्लबबाट फुटबल खेल्ने भएका छन् । भारतको ‘बी’ डिभिजनको आई लिगका लागि अहमदाबादले परियारलाई अनुबन्ध गरेको हो । उनले सामाजिक सञ्जालमार्फत आफु भारतको अहमदाबादबाट खेल्नलागेको जानकारी गराएको हो । आई लिगका लागि परियार बिहीबार भारत जाँदै छन ।परियार अखिल नेपाल फुटबल संघ (एन्फा) एकेडेमीबाट उत्पादित खेलाडी हुन । उनले गत वर्षको ‘ए’ डिभिजन लिग न्यूरोड टिम (एनआरटी) बाट खेलेका थिए । परियार गत वर्ष मङ्सिरमा नेपालमा सम्पन्न १३औँ दक्षिण एशियाली खेलकूद (साग) मा नेपालले स्वर्ण पदक जित्दा टोलीको महत्वपूर्ण सदस्य थिए । अघिल्लो महिना नेपालका अर्का खेलाडी अभिषेक रिजाल पनि भारतीय क्लबमा आवद्ध भएका थिए । – राससकाठमाडौं । दक्षिण एसियाली खेलकुद (साग) का स्वर्ण पदक विजेता रवि महर्जनले आर्थिक रुपमा कठिनाई परेका झन्डै २ सय परिवारलाई मंगलबार खाद्यान्न सहयोग गरेका छन् । नेपाली कांग्रेस खेलकुद विभागका सचिव मीनकृष्ण महर्जनको संयोजनमा लतिलपुर क्षेत्र नंं १ चापागाँउमा सञ्चालित फुड बैंकमार्फत स्वर्ण पदक विजेता महर्जनले खाद्यान्न सहयोग गरेका हुन् ।
राष्ट्रिय खेलकुद परिषद् (राखेप)का पूर्व कोषाध्यक्ष एवंम पूर्व अन्तर्राष्ट्रिय खेलाडी मीनकृष्ण महर्जनको संयोजनमा २१ दिन यता फुड ब्याक सञ्चालन भइरहेको छ । ‘हुनेले दिएर जाउँ,नहुनेले लिएर जाउँ’ भन्ने नाराका साथ फुड बैंक सञ्चालन गरिएको महर्जनले जानकारी दिए । चापागाउँमा सुरु भएको फुड ब्याक ठेचो धापाखेल लुभु हरिसिद्धी लगाएत ललितपुर महानगपालिकाको विभिन्न वडा हरुमा सञ्चालन भइरहेको बताइएको छ । कोरोना भाइरस कोभिड १९ का कारण दैनिक ज्यालादारी गर्ने, कमजोर आर्थिक अवस्था भएका र डेरा गरि बस्नेका लागि मुख्यतः खाद्यान्न सहयोग गरिएको महर्जनले बताए ।
‘कोभिड १९ का कारण धेरैले आफ्नो रोजगारी गुमाएका छन्, दैनिक ज्यालादारी गर्ने र आर्थिक अवस्था कमजोर भएकालाई आफ्नोतर्फबाट फुड बैंकमार्फत सहयोग गरेको हु , ‘स्वदेशमा सन् १९९९ मा आयोजना भएको आठौं सागका करातेका स्वर्ण पदक विजेता महर्जनले भने,’ हुनेले दिने नहुनेले लिएर जाने अभियानमा समावेश हुँदा खुसी लागेको छ । आफ्नो जिल्लामा सहयोग गर्नु मेरो पनि कर्तव्य हो ।’
फुड बैंकमार्फत राष्ट्रिय तथा अन्तर्राष्ट्रिय खेलाडी संघले पनि खाद्यान्न सहयोग गरेको थियो ।काठमाडौं । राजधानीको मुटु लाजिम्पाटमा ब्याडमिन्टनको कभर्डहल र टेनिस कोर्ट सञ्चालनमा आएको छ । फ्ल्यास स्पोर्ट्सले लाजिम्पाटमा दुई वटा ब्याडमिन्टन कोर्ट र दुई वटा टेनिस क्ले कोर्ट सञ्चालनमा ल्याएका हुन् । उक्त ब्याडमिन्टन कोर्ट र टेनिस कोर्टको मंगलबार राष्ट्रिय खेलकुद परिषदका सदस्य तथा नेपाल ब्याडमिन्टन संघका वरिष्ठ उपाध्यक्ष सुभास श्रेष्ठले उद्घाटन गरेका छन् । निर्माण गरेको कभर्डहललाई राखेप सदस्य श्रेष्ठले ब्याडमिन्टन खेल्दै कभर्डहल र टेनिस कोर्टको उद्घाटन गरेका हुन् । टेनिस कोर्ट सञ्चालनमा आइसकेको छ भने ब्याडमिन्टन कोर्ट सम्पन्न हुने अन्तिम चरणमा रहेका छन् ।
कभर्डहल र टेनिस कोर्टको उद्घाटन गर्दै राखेप सदस्य श्रेष्ठले खेलकुद प्रवद्र्धन गर्ने उद्देश्यले खुलेका कुनै पनि खेलकुदका संस्थालाई आफुले सक्दो सहयोग गर्ने बताउदै खेलकुदको नाममा भ्रष्टचार गर्न खोज्ने जो कोहीलाई नछोड्ने बताएका छन् । उनले ब्याडमिन्टन कोर्टलाई दुईपटा योनेक्स ब्रान्डको ब्याडमिन्टन वल्ड फेडेरेसन (बिडब्लुएफ) बाट मान्यता प्राप्त ब्याडमिन्टन नेट छिट्टै उपलब्ध गराउने प्रतिबद्धता व्यक्त गरे ।
वरिष्ठ ब्याडमिन्टन इन्टरनेसनल टेक्निकल अफिसियल उदय अर्याल तथा ब्याडमिन्टनका मुख्य प्रशिक्षक सुदिप योन्जनले आ–आफ्नो क्षेत्रबाट फ्ल्यास स्पोर्ट्सलाई सक्दो सहयोग र प्राविधिक सहयोग गर्ने बताएका छन् । फ्ल्यास स्पोर्ट्सका सञ्चालक श्रवण कार्कीले कोभिड १९ बाट सबै कुरा प्रभावित भएर बन्द रहेको अवस्थामा खाली रहेको जग्गालाई सदुपयोग गरेर खेलकुदको संरचना बनाएको बताए । उनले यसलाई सामाजिक र व्यवसायिक दुवै तरिकाले अघि बढाउदै लैजाने बताए ।काठमाडौं । साउनमा खुकुलो भएको अघिल्लो चरणको बन्दाबन्दीपछि नेपाली खेलकुद लयमा फर्किने आशा गरिएको थियो । केही खेलले प्रशिक्षणसमेत सुरु गरेका थिए । तर, बढ्दो कोरोना संक्रमणको संख्यालाई ध्यानमा राख्दै सरकारले धेरैजसो जिल्लामा निषेधाज्ञा जारी गरेको थियो । सम्पूर्ण गतिविधि पुनः ठप्प भए । अन्य क्षेत्र अलिअलि सहज भए पनि खेलकुद भने पछि प¥यो । राष्ट्रिय खेलकुद परिषद् (राखेप) का सदस्य(सचिव रमेशकुमार सिलवालले नेपाली खेलकुद सुरु गर्न अझै केही समय पर्खिनुपर्ने बताउँछन् । ‘यसअघि हामीले सुरुको फेजमा खेलाडीलाई सेल्फ प्रशिक्षणमा ध्यान दिनुस् भनेका थियौं । त्यसपछि जुमको माध्यमबाट प्रशिक्षण सुरु गर्यौं । पहिलो चरणमा केही सहजको वातावरण भएपछि हामीले केही व्यक्तिगत विधाका खेलका राष्ट्रिय खेलाडीको प्रशिक्षण सुरु गरेका थियौ,’ उनले भने, ‘तर, पछिल्लो समय पुनः कोरोना संक्रमणको जोखिम बढ्न थाल्यो । त्यसपछि सुरु गरेका प्रशिक्षण पनि स्थगित ग¥यौं । त्यसबीचमा विभागीय टोलीले समेत प्रशिक्षण सुरु गरेका थिए ।’
उनले सरकारको निर्णय मान्नुपर्ने भएकाले तत्काल नेपाली खेलकुदबारे भन्न नसकिने बताए । उनले हाल कुनै अन्तर्राष्ट्रिय खेलकुद प्रतियोगिता नहुँदा खेलकुद नियमितका लागि हतार नभएको बताए । ‘हाल नेपालका लागि कुनै पनि अन्तर्राष्ट्रिय खेलकुद प्रतियोगिता छैनन् । त्यसैले यस्तो अवस्थामा राष्ट्रिय प्रतियोगिता गर्न पनि गाह्रो छ,’ उनले भने, ‘हामीले सरकारको निर्णय पनि मान्नैप¥यो । केही व्यक्तिगत विधाका खेल र विभागीय टोलीसँग यस विषयमा छलफल पनि भइरहेको छ । अवस्था अलि सहज भयो भने हामी प्रशिक्षण पुनः सुरु गर्ने तयारी गरिरहेका छौं ।’
अहिले कुनै पनि संघले तत्काल प्रशिक्षण सुरु गर्छु भन्दा त्यति सहज नहुने उनको भनाइ छ । कोरोना संक्रमण बढेका बेला कुनै खेलाडीलाई संक्रमण देखिए पूरै खेलकुद क्षेत्रमै असर पर्ने भएकाले तत्काललाई प्रशिक्षण मात्रै भए पनि सुरु नगरेको सदस्य–सचिव सिलवालले बताए । नेपाली खेलकुद हरेक क्षेत्रबाट उपेक्षित रहेको अवस्थामा यस बेला सरकारको पनि अन्तिम प्राथमिकतामा रहेको उनको बुझाइ छ ।




काठमाडौं । अखिल नेपाल फुटबल संघ (एन्फा) का केन्द्रिय सदस्य दावा लामाले सामाजिक संस्था हन्ड्रेड ग्रुपलाई आर्थिक सहयोग प्रदान गरेको छ । सदस्य लामाले हन्ड्रेड ग्रुपका संयोजक बब्लु गुप्तालाई २० हजार रुपैयाको चेक हस्तान्तरण गरेका हुन् । हन्ड्रेड ग्रुपले विश्वव्यापी बनेको कोरोना भाइरस (कोभिड–१९) का नेपालमा भएको लकडाउन र निशेधाज्ञाका कारण दैनिक गुजारा टार्न समस्या भएका कमजोर आर्थिका अवस्थाका परिवारलाई दैनिक खाना खुवाउदै आइरहेका छन् । हन्ड्रेड ग्रुपले पछिल्लो समय पुरानो बसपार्कमा दैनिक गुजारा गर्ने परिवारका सदस्यहरु दैनिक १ हजार जनालाई निशुल्क खाना खुवाइरहेको छ ।
हन्ड्रेड ग्रुपलाई आर्थिक सहयोग गर्दै एन्फा सदस्य लामाले ग्रुपले यस्तो विषम परिस्थितिमा कमजोर आर्थिक अवस्था भएका परिवारलाई निशुल्क खाना खुवाएर सह्रानिया कार्य गरेको र फुटबलको माध्यमबाट सहयोग गर्न पाउदा आफुलाई पनि खुशी लागेको बताए । हन्ड्रेड ग्रुपका संयोजक गुप्ताले सहयोग गर्ने एन्फा सदस्य लामालाई धन्यवाद ज्ञापन गर्दै यस्तै किसिमको सहयोगले नै सामाजिक कार्य गर्न थप प्रेरणा मिल्ने बताए ।काठमाडौं । दुर्घटनामा परेर घाइते भएका राष्ट्रिय क्रिकेट टोलीका बायाँ हाते तीव्र गतिका बलर ललितसिंह भण्डारीलाई थप उपचारको लागि काठमाडौं ल्याइएको छ । ललितलाई सिम्रिक एरको हेलिकप्टरमार्फत काठमाडौंमा रहेको ग्रान्डी अस्पतालमा थप उपचारको लागि ल्याइएको हो । आइतबार झलारी बजारमा ललित र उनका नातेदार करण ठगुन्ना सवार मोटरसाईकललाई ट्रकले ठक्कर दिँदा ललित गम्भीर घाइते भएका थिए । अचेत अवस्थामा रहेका ललितलाई धनगढीको निसर्ग अस्पताल हुँदै गएराती नै बाँकेस्थित कोहलपुर शिक्षण अस्पतालमा उपचार ल्याइएको थियो ।ललितलाई आइतबार राती ११ बजे धनगढीबाट कोहलपूर ल्याइएको थियो । थप उपचारको लागि उनलाई ग्रान्डीमा ल्याउन लागिएको हो । दुर्घटनामा परि ललितको दायाँ हात, खुट्टा, टाउको र छातीमा चोट लागेको थियो । हातको कुम, एंकल लगायतका भागहरुमा चोट लागेको छ । उनको खुट्टा र हातको शल्यक्रिया गर्नुपर्ने अवस्था रहेको छ ।नेपाल क्रिकेट संघ (क्यान) का अध्यक्ष चतुरबहादुर चन्दले उपचारमा संलग्न हुने सम्पूर्ण चिकित्सक एवंम मेडिकल टिमलाई उपचारमा सक्रिय भएर सहयोग गरिदिन अनुरोध गरेका छन् । चन्दले श्रीघ स्वास्थ्य लाभको कामना गर्दै संघको तर्फबाट समन्वय र सहयोग रहने प्रतिबद्धता समेत ब्यक्त गरेका छन् ।त्यस्तै राष्ट्रिय क्रिकेट टोलीका कप्तान ज्ञानेन्द्र मल्लले पनि राष्ट्रिय क्रिकेट टोलीको तर्फबाट आवश्यक सम्पूर्ण सहयोग गर्ने प्रतिबद्धता ब्यक्त गरेका छन् । ज्ञानेन्द्रले सम्बन्धित सरकारवाला निकायको गम्भिर ध्यानआकर्षण समेत गराएका छन् ।सिड्नी । इंग्ल्यान्डले दोस्रो ओडिआई खेलमा अष्ट्रेलियालाई २४ रनले पराजित गरेको छ । योसँगै तीन ओडिआई सिरिज १–१ को बराबरी अवस्थामा पुगेको छ । जितका लागि २ सय ३२ रनको मध्यम लक्ष्य पछ्याएको अष्ट्रेलिया ४८.४ ओभरमा २ सय ७ रनमा अल आउट हुन पुग्यो । अष्ट्रेलिया कप्तान आरोन फिन्चले १ सय ५ बलमा ८ चौका र १ छक्का सहित सर्वाधिक ७३ रनको योगदान दिए पनि जितको लागि पर्याप्त भएन । चौथो ओभरको चौथो बलमा ओपनर डेभिड वार्नरलाई जोफ्रा आर्चरले जस बटलरबाट ६ रनमा क्याच आउट गराए । आठौं ओभरको पाँचौ बलमा आर्चरले बटलरबाटै मार्कस स्टोइनिसलाई ९ रनमा पेभिलिएन फर्काए । तेस्रो विकेटका लागि मार्नस लाबुसेन र फिन्चले १ सय ७ रनको शतकीय साझेदारी गर्दै टोलीलाई खेलमा फर्काएपनि तल्लोक्रमका ब्याट्सम्यान सस्तैमा आउट हुँदा पराजित हुन पुगेको हो ।
मिचेल मार्शलाई आर्चरले एक रनमा बोल्ड आउट गरे । फिन्चलाई ३३ औं ओभरको तेस्रो बलमा क्रिस वोक्सले बोल्ड आउट गरे । ३५ औं ओभरको पहिलो बलमा ग्लेन म्याक्सवेललाई वोक्सले एक रनमा बोल्ड आउट गरेपछि अष्ट्रेलियाको जित टाढिएको थियो । एलेक्स केरी ३६, प्याट कमिन्स ११, मिचेल स्टार्क शून्य र एडम जाम्पा २ रनमा आउट भए । इंग्ल्यान्डका जोफ्रा आर्चरले १० ओभरमा २ मेडन राख्दै ३४ रन खर्चेर ३ विकेट लिए । आर्चर ‘प्लेयर अफ द म्याच’ चुनिए । क्रिस वोक्सले १० ओभरमा १ मेडन सहित ३२ रन खर्चेर ३ विकेट लिए । साम करनले ९ ओभरमा ३५ रन खर्चेर ३ विकेट लिए । आदिल राशिदको नाममा १ विकेट रह्यो ।
त्यसअघि म्यानचेस्टरमा टस जितेर पहिला ब्याटिङ रोजेको इंग्ल्यान्डले निर्धारित ५० ओभरमा ९ विकेटको क्षतिमा २ सय ३१ रन बनाएको थियो । एक समय ४०.१ ओभरमा १४९–८ को अवस्थामा रहेको इंग्ल्यान्डलाई नवौं विकेटका लागि आदिल राशिद र टम करनले ७६ रनको उत्कृष्ट साझेदारी गर्दै मध्यम योगफलमा पुर्याएका हुन् । राशिद २६ बलमा ३ चौका र १ छक्का सहित ३५ रनमा अविजित रहे । टम करन ३९ बलमा ५ चौका सहित ३७ रनमा आउट भए ।
पाँचौ ओभरको पहिलो बलमा तीव्र गतिका बलर मिचेल स्टार्कले ओपनर जोनी बेयरस्टोलाई विकेटकिपर एलेक्स केरीबाट शून्यमा समाउँदै पेभिलिएन फर्काएका थिए । सातौं ओभरको अन्तिम बलमा मार्कस स्टोइनिसले अर्का ओपनर जेसन रोयलाई २१ रनमा उत्कृष्ट रन आउट गरे । रोयले २२ बलमा ४ चौका प्रहार गरे ।
खराब सुरुवात गरेको इंग्ल्यान्डलाई तेस्रो विकेटका लागि कप्तान ओईन मोर्गन र जो रुटले ६१ रनको साझेदारी गर्दै इनिङ अघि बढाएका थिए । तर २२।३ ओभरमा स्पिनर एडम जाम्पाले कप्तान अरोन फिन्चबाट ३९ रनमा रुटलाई क्याच गराउँदै साझेदारी तोडेका थिए । रुटले ७३ बलमा ४ चौका र १ छक्का प्रहार गरे ।
२६ औं ओभरको तेस्रो बलमा प्याट कमिन्सले विकेटकिपर जस बटलरलाई तीन रनमा एलबिडब्लू आउट गरे । २९ औं ओभरको पाँचौ बलमा जाम्पाले कप्तान मोर्गनलाई ४२ रनमा एलबिडब्लू आउट गर्दा इंग्ल्यान्डलाई ११७–५ को कम्जोर अवस्थामा पुर्याए । मोर्गनले ५२ बलमा ५ चौका प्रहार गरे । साम विलिंग्स ८ र साम करन १ रनमा पेभिलिएन फर्के ।
जोश हेजलवुडले क्रिस वोक्सलाई २६ रनमा केरीबाट क्याच आउट गराए । उनले ३९ बलमा ४ चौका प्रहार गरे । वोक्स आउट हुँदा इंग्ल्यान्ड ४०।१ ओभरमा ८–१४९ को अवस्थामा पुगेको थियो । अष्ट्रेलियाका स्पिनर एडम जाम्पाले १० ओभरमा ३६ रन खर्चेर ३ विकेट लिए । मिचेल स्टार्कले १० ओभरमा १ मेडन सहित ३८ रन खर्चेर २ विकेट लिए । जोश हेजलवुड, मिचेल मार्श र प्याट कमिन्सले एक एक विकेट लिए । पहिलो खेलमा अष्ट्रेलिया १९ रनले विजयी भएको थियो । तेस्रो तथा अन्तिम खेल वुधबार हुने छ ।पेरिस । फ्रान्सेली च्याम्पियन पेरिस सेन्ट जर्मेन (पीएसजी) र मार्सेबीच आइतबार भएको फ्रेन्च लिग वानको खेलमा ब्राजिलियन सुपरस्टार नेयमारसहित ५ खेलाडीले रातो कार्ड प्राप्त गरे । पार्क डि प्रिन्सेस स्टेडियममा आइतबार राति भएको खेलमा पीएसजीलाई पराजित गर्न मार्सेलीका फ्लोरिएन थोउभिनले पहिलो हाफमा गरेको गोल नै निर्णायक बन्यो । उनले खेलको ३१औं मिनेटमा डिमिट्री पाएटको पासमा गोल गरेका थिए ।
खेल अवधिभर निकै आक्रामक रुपमा देखिएका दुवै टोलीका खेलाडी अन्त्यतिर हात हालाहाल मै उत्रँदा रेफ्री जेरोम ब्रिसार्डले ५ खेलाडीलाई रातो कार्ड देखाए । त्यसअघि उनले १२ पटक पहेंलो कार्ड देखाउन बाध्य भएका थिए । रेफ्रीले हात हालाहाल गरेका जोर्डन अमाभी र लेभिन कुर्जावालाई सिधै रातो कार्ड देखाए । त्यसपछि मुख्य फलमा आबद्ध लियान्ड्रो पारेडेस र डारियो बेनेडेटोले दोस्रो पहेंलो कार्ड खाँदै मैदान बाहिरीए । रेफ्रीले नेयमारलाई कार्ड दिन भने भिडियो असिस्टेन्ट रेफ्रीको सहारा लिनुपर्यो ।
भीएआरमा हेर्दा नेयमारले मार्सेका डिफेन्डर अल्भारोलाई टाउको पछाडी मुक्का हानेको देखिएको थियो । रेफ्रीले त्यसपछि पहिले नै पहेंलो कार्ड पाएका नेयमारलाई सिधै रातो कार्ड देखाउँदै मैदानबाहिर पठाए । नेयमारले मैदानबाट बाहिरिने क्रममा अल्भारोले रंगभेदी टिप्पणी गरेको बताए । उनले खेलपछि बोल्दै अल्भारोलाई टाउको पछाडी नभएर मुखमा मुक्का हान्नुपर्ने अभिव्यक्ति समेत दिएका थिए ।चितवन । निषेधाज्ञाको समयमा पनि बहुचर्चित गौतमबुद्ध अन्तरराष्ट्रिय क्रिकेट रङ्गशाला निर्माण जारी रहेको छ । कार्यरत मजदुरलाई रङ्गशाला परिसरमा नै बस्ने व्यवस्था गरेर कामलाई निरन्तरता दिइएको हो । गत चैत ९ गतेबाट रोकिएको काम गत बैशाख २० गतेबाट पुनः थालिएको थियो । भरतपुर महानगरपालिकासँगको सहकार्यमा धुर्मुस–सुन्तली फाउण्डेसनले रङ्गशाला निर्माण गरिरहेको छ । हाल रङ्गशालामा १ सय ५० मजदुरले काम गरिरहेका छन् ।निर्माणाधीन रङ्गशालाका निमित्त परियोजना व्यवस्थापक मणी दाशका अनुसार रङ्गशाला प्याराफिटका लागि पिल्लर उठाउने क्रम जारी छ । यसका लागि पिसिसी गर्ने काम लकडाउन अघि नै सकिएको थियो । अहिले पिल्लरको काम भइरहेको छ । ‘ए’, ‘बी’, ‘सी’ र ‘डी’ गरी चारवटा ब्लकमा रहने प्याराफिटको ‘ए’ र ‘बि’ को काम भैरहेको छ ।ती मध्ये ‘ए’ प्याराफिटमा १ सय ५ वटा पिल्लर उठाएर ढलानको काम सम्पन्न भएको उनले जानकारी दिए । ‘ए’ प्याराफिटमा १ सय १० वटा पिल्लर रहने छन् । त्यसैगरी ‘बी’ प्याराफिटमा हुने १ सय १० पिल्लर मध्ये १९ वटाको जग हालिएको उनले जानकारी दिए । एक लाइनमा पाँचवटा पिल्लर रहनेछन् ।प्याराफिटको पहिलो स्टेप डिपिसी लेभलबाट १ मिटर २० सेन्टिमिटरको उचाइसम्म रहनेछ भने पाँचौ पिल्लर २१ मिटर उचाइको हुने छ । दुई प्याराफिटमा १५–१५ जनाको हजार क्षमता हुने छ । मनसुन रोकिए लगत्तै भुइको काम गर्ने तयारी गरिएको छ । मौसमका कारण पानी जमेकाले पिल्लर उठाउनका लागि खनिएका खाल्टाको पानी फाल्न दैनिक २० वटा पम्प प्रयोग गरिएको छ । यस वर्ष धेरै पानी परेकाले काममा कठिनाइ परेको जनाइएको छ ।रङ्गशाला निर्माणमा गत साउन मसान्तसम्म रु २३ करोड ७४ लाख ६४ हजार खर्च भइ सकेको छ । परियोजनाका लेखा प्रमुख मुक्ति तिमिल्सिनाका अनुसार हालसम्म रु १८ करोड ५३ लाख ४२ हजार मात्र संकलन भएको छ । गत असार मसान्त सम्म रु ९९ लाख ६२ हजार बराबरको जिन्सि सामान सहयोग प्राप्त भएको थियो ।काम भइरहेकाले रु ५ करोडभन्दा वढिको उधारोमा सामाग्री आएको उनले जानकारी दिए । फाउण्डेसनका अध्यक्ष सिताराम कट्टेलले निषेधाज्ञामा प्राबिधिक र मजदुरहरु भित्रै राखेर काम भइरहेको जानकारी दिए । अहिलेको बिषम परिस्थितिका कारण थप सहयोग सङ्कलन केही घटेको जनाउँदै उनले यसअघि वोलकवल गरिएका निजी र सरकारी निकायबाट रकम उपलव्ध भएमा समयमा काम सम्पन्न गर्न सकिने जानकारी दिए । अगामी १८ महिना भित्र सम्पन्न गर्ने गरि रङ्गशाला निर्माणको काम भइरहेको छ ।निषेधाज्ञाका कारण निर्माण सामाग्री सहज नहुँदा र पानी परिरहेकाले कामले सोचेजति गति लिन सकिरहेको छैन । रङ्गशाला निर्माणका लागि स्थानीय र प्रदेश सरकारले सहयोग गर्ने जनाएको भए पनि हाल सम्म रकम प्राप्त नभएको जनाइएको छ । सबै सकारात्मक भएकाले छिट्टै रकम आउने र कामले गति लिने उनको विश्वास छ ।भरतपुर महानगरपालिकाका सक्रियतामा त्रिभूवन विश्वविद्यालयको नाममा रहेको र कृषि तथा वन विज्ञान विश्वविद्यालयले उपभोग गरेको २२ विगाहा जग्गा दिलाएर रङ्गशाला निर्माण सुरु गरिएको हो । भरतपुर महानगरपालिका १५ रामपुरमा विश्वविद्यालयले जग्गा दिए वापत महानगरपालिकाले विश्वविद्यालयलाई अन्य क्षेत्रमा जग्गा दिएको छ ।महानगर प्रमुख रेनु दाहालले फाउण्डेसनसँग सहकार्य गरेर भइरहेको रङ्गशाला निर्माणको कामलाई निरन्तरता दिन महानगर लागि परेको जानकारी दिइन् । महानगरले यस वर्ष ४ करोड र बागमती प्रदेशले ३ करोड विनियोजन गरेको छ । महानगरले गत वर्ष रकम बिनियोजन गरेको भए पनि प्राबिधिक कारणले निकासा गर्न कठिन भएको थियो ।राष्ट्रिय र अन्तरराष्ट्रिय क्षेत्रमा महानगरपालिकालाई चिनाउने यो यहाँको महत्वपूर्ण परियोजना भएको जनाउँदै उनले सबैको साथ र सहयोगको अपेक्षा गरिन् । फाउण्डेसनले नेपालमा क्रिकेट रङ्गशाला बनाउने बताएसँगै महानगरपालिकाले भरतपुरमा बनाउन अनुरोध गरेर जग्गाको व्यवस्था गरी अन्य सहयोग गरेको थियो ।वि. सं. २०७५ असोज १९ गते भरतपुर महानगरपालिका, त्रिभूवन विश्वविद्यालय र कृषि विश्वविद्यालयका बिचमा जग्गाको विषयमा त्रिपक्षीय सम्झौता गरी काम अघि वढेको हो ।कञ्चनपुर । राष्ट्रिय क्रिकेट खेलाडी ललित भण्डारी मोटरसाइकल दुर्घटनामा परी गम्भीर घाइते भएका छन्। शुक्लाफाँटा नगरपालिका–१० झलारी बजारमा आइतबार साँझ मोटरसाइकल दुर्घटनामा परी २८ वर्षीय भण्डारी गम्भीर घाइते भएका हुन्।भण्डारी सवार म २ प ४७०५ नम्बरको मोटरसाइललाई से १ ख १३२४ नम्बरको ट्रकले ठक्कर दिँदा दुर्घटना भएको इलाका प्रहरी कार्यालय झलारीका प्रहरी निरिक्षक धर्मेन्द्र रावलले बताए।भण्डारीको भण्डारीको घाँटी, पाखुरा र छातीमा चोट लागेको छ। भण्डारीसँगै मोटरसाइकलमा रहेका २४ वर्षीय करन ठगुन्ना समेत घाइते भएका छन्। ट्रकका चालक फरार रहेका छन्। ठक्कर दिने ट्रक इलाका प्रहरी कार्यालय झलारीको नियन्त्रणमा रहेको छ।पेरिस । फ्रान्सेली क्लब पेरिस सेन्ट जर्मेन (पीएसजी) का ब्राजिलियन स्टार फरवार्ड नेयमार जुनियर खेल सामाग्री उत्पादक कम्पनी पुमासँग जोडिएका छन् । यसअघि लामो समय नाइकीसँग जोडिएका नेयमारले शनिबार जर्मनीको खेल सामग्री उत्पादक कम्पनी पुमासँग प्रायोजन सम्झौता गरेका हुन् । नेयमार र पुमाबीचको साझेदारीको समाचार सोसल मिडियामा ‘किङ इज ब्याक’ शीर्षकको सन्देशमा घोषणा गरिएको थियो । विश्व चर्चित अमेरिकी कम्पनी नाइकीसँग दुई साताअघि १५ वर्षको लामो सम्झौता तोडेर २८ वर्षीय नेयमार पुमासँग जोडिएका हुन् । उनले १५ वर्षको अवधिमा ७८ मिलियन नाइकीबाट कमाएका थिए । नेयमार र पुमाबीच सम्झौता अवधि र रकमबारे केही खुलाइएको छैन । सम्झौतासँगै नेयमारले अब पुमाको पौराणिक ‘पुमा किङ्स फुटबल बुट्स’ सहित पुमाले उत्पादन गरेका अन्य खेल सामग्री प्रयोग गर्नेछन् । उनले आफ्नो जीनवशैली, प्रशिक्षणसँगै खेलसँगको अन्य गतिविधिमा पुमाको उत्पादन लगाउनुपर्नेछ ।
नेयमारले आफु फुटबलका लेजेन्ड ब्राजिली पेले, अर्जेन्टिनी डिएगो म्यारोडोना, डच योहान क्रुएफ, माथाअस र युसिवोबाट प्रभावित भएर पुमासँग जोडिएको बताएका छन् । यि स्टार लेजेन्ड खेलाडीहरु पनि आफ्नो समयामा पुमासँग जोडिएका थिए । ‘यि पिचको राजा हुन् । मेरो खेलको राजा । म ति खेलाडीहरुले पिचमा सिर्जना गरेको लिगेसी फिर्ता ल्याउन चहान्छु । तिनीहरु प्रत्येकले पुमामा खेले र तिनीहरु सबैले जादु सिर्जना गरे,’ सम्झौता पछि नेयमारले भने, ‘जहिले म मेरो किङको जुत्ता लगाउछु । म मेरो नामको सम्मान गर्न र मेरा सपनाहरु प्राप्त गर्न केही गर्नेछु । ति महान् व्यक्तिहरु जसले मेरो सामु किङ लगाएका थिए । यो मेरो पुमामा इतिहास हुनेछ । ‘दि किङ इज ब्याक’ ।
नेयमार १३ वर्षको छँदादेखि नै नाइकीले प्रायोजन गरेको थियो । २०२२ सम्म सम्झौता रहेपनि आन्तरिक विषयमा नमिल एक वर्ष बाँकी छदै सम्झौता रद्द भएको थियो । नाइकीले स्टार खेलाडी नेयमार गुमाउदा पुमाले आफ्नो ब्रान्मा नयाँ अनुहार प्राप्त गर्नेछन् । पुमाका सिइओ बिजोर्न गुल्देनले नेयमारलाई आफ्नो कम्पनीमा पाएको खुसी व्यक्त गर्दै नेयमार जुनियर हाम्रो पुमा परिवारमा सामेल हुनु कम्पनीले लागि राम्रो रहेको बताएका छन् । ‘उनी विश्वका सर्वश्रेष्ठ र युवा स्तिाका लागि प्रभावशाली खेलाडी हुन् । हामी धेरै उत्साहित छौं । र पिच र बाहिर उनलाई हेर्नेछौं,’ सिइओ बिजोर्न गुल्देनले भने ।
पुमाले क्याटलान क्लब बार्सिलोनाका फ्रेन्च फरवार्ड एन्टोइन ग्रिजमन, लुइस सुआरेज र इंग्लिस क्लब म्यानचेस्टर सिटीका सर्जियो अगुइरोलगायतलाई प्रायोजन गरेका छन् । पुमाले म्यानचेस्टर सिटी र एसी मिलानलाई पनि किट स्पोन्सर गरेको छ । कीर्तिमानी धावक उसेन बोल्टलाई पनि पुमाले प्रायोजन गरेको थियो । उनले सन्यास लिएपछि पुमा ठुला स्टारसँग सम्झौतामा खोजीमा रहेका थिए । नेयमारले ब्राजिल, स्पेन र फ्रान्समा थुप्रै उपाधि जितेका छन् । उनी ओलम्पिक गोल्ड मेडलिस्ट पनि हुन् । नेयमारले ब्राजिलका लागि १०१ खेलमा ६१ गोल गरेका छन् । उनी ब्राजिलबाट सर्वाधिक गोल गर्नेमा तेस्रो स्थानमा रहेका छन् ।सिड्नी । मध्यक्रमका ब्याट्म्यान साम विलिंग्सको उत्कृष्ट शतकको बाबजुद इंग्ल्यान्ड अष्ट्रेलियासँगको पहिलो ओडिआई खेलमा १९ रनले पराजित भएको छ । योसँगै तीन ओडिआई सिरिजमा अष्ट्रेलियाले १–० को अग्रता लिएको छ । जितका लागि २ सय ९५ रनको लक्ष्य पछ्याएको घरेलु टोली इंग्ल्यान्ड निर्धारित ५० ओभरमा ९ विकेटको क्षतिमा २ सय ७५ रनमा समेटियो । इंग्ल्यान्डका साम विलिंग्सले १ सय १० बलमा १४ चौका र २ छक्का सहित १ सय १८ रनको उत्कृष्ट शतकीय इनिङ खेलेपनि टोलीलाई जिताउन सकेनन् । यो उनको करिअरको पहिलो ओडिआई शतक हो । विलिंग्सलाई अन्तिम बलमा मिचेल मार्शले डेभिड वार्नरको हातबाट आउट गरे ।
त्यस्तै ओपनर जोनी बेयरस्टोले १ सय ७ बलमा ४ चौका र ४ छक्का सहित ८४ रनको योगदान दिए । बेयरस्टोलाई ३६ औं ओभरको दोस्रो बलमा एडम जाम्पाले जोश हेजलवुडबाट क्याच आउट गराए । यी दुई ब्याट्सम्यान बाहेक अन्यको प्रर्दशन सम्झन लायक रहेन । पाँचौ विकेटका लागि बेयरस्टो र विलिंग्सले १ सय १३ रनको शतकीय साझेदारी गर्दै टोलीलाई खेलमा फर्काउन खोजेका थिए ।
चौथो ओभरको पाँचौ बलमा हेजलवुड आफ्नो बलमा आफैं एक हातले उत्कृष्ट क्याच लिदैं ओपनर जेसन रोयलाई ३ रनमा पेभिलिएन फर्काए । आठौं ओभरको पहिलो बलमा जो रुटलाई हेजलवुडलेनै विकेटकिपर एलेक्स केरीबाट १ रनमा क्याच आउट गराउँदै दबाबमा राखे । १५ औं ओभरको पाँचौ बलमा कप्तान ओईन मोर्गनलाई जाम्पाले ग्लेन म्याक्सवेलबाट २३ रनमा क्याच आउट गराउँदा इंग्ल्यान्ड ५५–३ को अवस्थामा पुगेको थियो ।
मोर्गनले १८ बलमा २ चौका र १ छक्का प्रहार गरे । जाम्पाले १७ औं ओभरको पहिलो बलमा जस बटलरलाई १ रनमा मार्नस लाबुसेनको हातबाट बल समाएपछि अष्ट्रेलियाले जितको आधार तय गरेको थियो । मोईन अली ६, क्रिस वोक्स १० र आदिल राशिद ५ रनमा आउट भए । जोफ्रा आर्चर ८ रनमा अविजित रहे ।
अष्ट्रेलियाका स्पिनर एडम जाम्पाले १० ओभरमा ५५ रन खर्चेर ४ विकेट लिए । तीव्र गतिका बलर जोश हेजलवुडले १० ओभरमा ३ मेडन राख्दै २६ रन खर्चेर ३ महत्वपूर्ण विकेट हात पारे । हेजलवुडनै खेलको ‘प्लेयर अफ द म्याच’ चुनिए । प्याट कमिन्स र मिचेल मार्शको नाममा एक एक विकेट रह्यो ।
त्यसअघि म्यानचेस्टरमा टस हारेर ब्याटिङको निम्तो पाएको अष्ट्रेलियाले निर्धारित ५० ओभरमा ९ विकेट गुमाउँदै २ सय ९४ रन बनाएको थियो । अष्ट्रेलियाका आक्रामक ब्याट्सम्यान ग्लेन म्याक्सवेलले तल्लोक्रममा ५९ बलमा ४ चौका र ४ छक्का सहित सर्वाधिक ७७ रनको योगदान दिए । जोफ्रा आर्चरले ४४ औं ओभरको तेस्रो बलमा बोल्ड आउट गर्दै म्याक्सवेललाई शतक सम्म पुग्न दिएनन् ।
मिचेल मार्शले ७३ रनको महत्पूर्ण योगदान दिए । ४७ औं ओभरको अन्तिम बलमा मार्क वुडले एलबिडब्लू आउट गर्नुअघि मार्शले एक सय बलमा ६ चौका प्रहार गरे । खराब सुरुवात गरेको अष्ट्रेलियालाई छैटौं विकेटका लागि मार्श र म्याक्सवेलले १ सय २६ रनको उत्कृष्ट शतकीय साझेदारी गरेका थिए ।
ओपनर डेभिड वार्नरलाई चौथो ओभरको पहिलो बलमा जोफ्रा आर्चरले ६ रनमा बोल्ड आउट गरे । दशौं ओभरको पहिलो बलमा मार्क वुडले विकेटकिपर जस बटलरबाट कप्तान आरोन फिन्चलाई १६ रनमा क्याच गराए । फिन्चले २५ बलमा ३ चौका प्रहार गरे । टोलीका प्रमुख ब्याट्सम्यान स्टिभ स्मिथ विहिबार अभ्यासको क्रममा घाइते भएपछि यस खेलमा टोलीमा छैनन् । त्यसैले तेस्रो नम्बरमा अष्ट्रेलियाले मार्कस स्टोइनिसलाई मैदान उतारेको थियो ।
स्टोइनिस र मार्नस लाबुसेनले तेस्रो विकेटका लागि ३७ रनको साझेदारी गर्दै इनिङ अगाडि बढाउन खोजेका थिए । तर वुडको बलमा कट निकाल्ने प्रयासमा स्टोइनिस बटलरबाट ४३ रनमा समातिन पुगेपछि अष्ट्रेलिया १५।२ ओभरमा ८०–३ को अवस्थामा पुगेको थियो । स्टोइनिसले ३४ बलमा ६ चौका प्रहार गरे ।
२० औं ओभरको दोस्रो बलमा लाबुसेनलाई स्पिनर आदिल राशिदले २१ रनमा एलबिडब्लू आउट गरे । लाबुसेनले ३० बलमा एक चौका प्रहार गरेका थिए । राशिदको एलेक्स केरी २४ औं ओभरको चौथो बलमा टप एज लागेर १० रनमा साम विलिंग्सबाट क्याच हुन पुगेपछि अष्ट्रेलिया १२३–५ को कम्जोर अवस्थामा पुगेको थियो ।
तर म्याक्सवेल र मार्शले उत्कृष्ट साझेदारी गर्दै टोलीलाई बलियो योगफलमा पुर्याएका थिए । प्याट कमिन्सलाई आर्चरले ९ रनमा क्याच आउट गराए । मिचेल स्टार्क १२ बलमा १ चौका र १ छक्का सहित १९ रनमा अविजित रहे । एडम जाम्पा ५ रनमा आउट भए । इंग्ल्यान्डका तीव्र गतिका बलर जोफ्रा आर्चरले १० ओभरमा ५७ रन खर्चेर ३ विकेट लिए । स्पिनर आदिल राशिदले १० ओभरमा ५५ रन खर्चेर २ विकेट लिए । मार्क वुडले १० ओभरमा ५४ रन खर्चेर ३ विकेट लिए । क्रिक्स वोक्सले एक विकेट लिए । दोस्रो खेल आइतबार र तेस्रो तथा अन्तिम खेल बुधबार हुने छ ।लण्डन । यसै सिजन लन्डन क्लब चेल्सीबाट अर्काे लन्डन क्लब आर्सनल पुगेका ब्राजिली विंगर विलियनले उत्कृष्ट प्रदर्शन गरेपछि आर्सनलले इंग्लिस प्रिमियर लिगको नयाँ सिजनमा विजयी सुरुवात गरेको छ । आर्सनलले नवप्रवेशी फुलहममाथि उसकै मैदानमा ३–० को जित निकाल्दै सानदार विजयी शुरुवात गरेको हो । आर्सनलको जितमा एलेसान्द्रे लाकाजेट, ग्याब्रिल र कप्तान पिएरे इमरिक औवामियाङले गोल गरे । विलियनले आर्सनलको तीनै गोलमा महत्त्वपूर्ण भूमिका निर्वाह गरेका थिए । पहिलो हाफमा एक तथा दोस्रो हाफमा दुई गोल सम्भव भएको थियो । फुलहमको मैदान क्राभेन कटेजमा शनिबार राति भएको खेलमा आर्सनलले खेलेको आठौं मिनेटमा लाकाजेटको गोलबाट अग्रता लिएको थियो । कप्तान औवामियाङको क्रसलाई ग्रानिट झाकाको लो सटलाई फुलहमका डिफेन्डर टिम रिमले क्लियर गर्ने प्रयास गरेपनि राम्रोसँग क्लियर गर्न सकेनन् । उक्त बललाई विलियनले प्रहार गरेपनि गोलरक्षक मारेक रोडाकले बचाउन नसक्दा रिवाउन्डमा लाकाजेटले पोस्ट नजिकैबाट गोल गर्न सफल भएका थिए ।
२७औं मिनेटमा यसै सिजन चेल्सीबाट आर्सनल पुगेका विलियनको प्रहार पोस्टमा लागेर फर्कदा विलियन डेब्यु गोलबाट तथा आर्सनल अग्रता दोब्बर पार्नबाट चुक्यो । ३७औं मिनेटमा कप्तान औवामियाङको प्रहार फुलहमका गोलरक्षक रोडाकले बचाए । पहिलो हाफमा आर्सनलले १(० को अग्रता लियो । ४९औं मिनेटमा ग्याब्रिल माघलेसले गोल गर्दै आर्सनलको अग्रता दोब्बर पारे । विलियनको कर्नरमा ग्याब्रिलले आर्सनलका लागि प्रिमियर लिग डेब्युमै गोल गर्न सफल भए । ५६औं मिनेटमा एब्डोउबाकर कामाराको फ्रिकिकलाई लाकाजेट्टीले हेडरमार्फत क्लियर गर्दै बचाएपछि घरेलु टोली फुलहम गोल अन्तर घटाउनबाट चुक्यो ।
लगत्तै ५७औं मिनेटमा कप्तान औवामियाङले गोल गर्दै आर्सनललाई ३–० को अग्रता दिलाए । उनले विलियनकै पासमा गोल गरेका थिए । ७१औं मिनेटमा औवामियाङको क्रसमा लाकाजेटको प्रहारलाई फुलहमका गोलरक्षक रोडाकले उत्कृष्ट बचाउ गर्दै अर्काे गोल टारे । ७७औं मिनेटमा हेक्टर बर्लिनको पासमा औवामियाङको अर्काे प्रहारमा रोडाक नै बाधक बने । त्यसपछि थप गोल निस्कन नसक्दा आर्सनल ३–० ले विजयी हुन सफल भयो ।काठमाडौं । संयुक्त अरब इमिरेट्स (युएईं) को दुवईमा भएको दुवई इन्टर कम्युनिटी (समुदाय) क्लब ब्याडमिन्टन प्रतियोगितामा नेपालले दुई रजतपदक हात पारेको छ । दुवई स्पोर्ट्स काउन्सिल र सटल टाइम दुवईको संयुक्त आयोजनामा भएको प्रतियोगितामा नेपालले महिला डबल्स र मिक्स डबल्समा रजतपदक जित्दै प्रतियागितामा दोस्रो स्थान समेत हात पार्न सफल भएको हो । नेपालले महिला डबल्स र मिक्स डबल्समा रजतपदक जित्न सफल भएको हो । महिला डबल्समा ज्ञानुमाया बराल र सानिया चन्दको जोडीले तथा मिक्स डबल्समा बिक्की बुढामगर र ज्ञानुमाया बरालको जोडीले रजतपदक हात पारेको हो ।
नेपालले प्रतियोगितामा राखिएको सबै ५ इभेन्ट (पुरुष एकल, महिला एकल, पुरुष डबल्स, महिला डबल्स र मिक्स डबल्स) मा सहभागिता जनाएपनि दुई विधामा मात्रै पदक जित्न सफल भएको अन्तर्राष्ट्रिय ब्याडमिन्टन अम्पायर उदय अर्यालले जानकारी गराए । पुरुष एकलमा साहिल चन्द, महिला एकलमा सानिया चन्द, पुरुष डबल्समा बिक्की बुढामगर र शंकर भुसालले प्रतिस्पर्धा गरेको थियो । नेपाली टोलीलाई पुर्व नेपाल जुनियर च्याम्पियन सुमन उदयले प्रशिक्षण प्रदान गरेका थिए ।
४ सेप्टेम्वरदेखि शुरु भएको प्रतियोगितामा ८ देशका कम्युनिटीले प्रतिस्पर्धा गरेका थिए । जसमा नेपालसहित सिरिया, युएई, भारत, चाइना, फिलिपिन्स, पाकिस्तान र श्रीलंकाका कम्युनिटीले प्रतिस्पर्धा गरेका थिए । प्रतियोगितामा भारत पहिलो, नेपाल दोस्रो, फिलिपिन्स तेस्रो, चीन चौथो, सिरिया पाँचौं, पाकिस्तान छैटौं, श्रीलंका सातौ र युएईं आठौं स्थानमा रह्यो ।
गैर–आवासिय नेपाली संघ (एनआरएनए) स्पोर्ट्स एकेडेमी टास्क फोर्स केन्द्रिय सदस्य तथा नपाली समाज युएईंको खेलकुद विभाग प्रमुख हिरालाल श्रेष्ठको पहलमा दुवईमा बसोबास गर्दै आएका नेपालीहरु मिलेर केही महिनाअघि नेपाल ब्याडमिन्टन कम्युनिटी–दुवईको स्थापना गरिएको थियो । सोही कम्युनिटीमार्फत नेपाली खेलाडीले उक्त प्रतियोगितामा सहभागिता जनाएका थिए ।काठमाडौं । नेपाली लेग स्पिनर सन्दीप लामिछाने इण्डियन प्रिमियर लिग (आईपीएल) खेल्न संयुक्त अरब इमिरेट्स (यूएई) तर्फ लाग्नुभएको छ । उहाँ क्यारेबियन प्रिमियर लिग (सीपीएल) सक्काएर आज यूएई उडेका हुन । ट्रिनडाड एण्ड टोबागोबाट नेपाल नफर्किकनै सन्दीप सोझै युएई गएकाको उनका ब्यवस्थापक रमन सिवाकोटीले जानकारी दिए । आईपीएल खेल्न सन्दीपसँगै सीपीएलमा सहभागी अन्य खेलाडी पनि युएईतर्फ लागेका छन् । यस वर्षको आईपीएल कोरोना भाइरसको महामारीका कारण भारतमा नभइ युएईमा हुँदै छ ।सन्दीपले लगातार तेस्रो वर्ष दिल्ली क्यापिटल्सबाट आईपीएल खेल्न लाग्नुभएको हो । आईपीएल आगामी असोज ३ गतेदेखि सुरु हुँदै छ । सन्दीप सम्मिलित दिल्ली क्यापिटल्सको पहिलो खेल असोज ४ गते किंग्स इलाभेन पञ्जावसित हुनेछ । उनलाई दिल्ली क्यापिटल्सले रु ३२ लाखमा अनुबन्ध गरेको हो ।सन्दीप सिपिएल खेल्न गत साउन १५ गते ट्रिनिडाड एन्ड टोबागो गएका हुन । नियमित उडान बन्द भएको अवस्थामा उनी कोरियन एयरको चार्टर्ड जहाजमा टोबागो गएका थिए । यस वर्षको सिपिएलका लागि जमैका तलावाजले सन्दीपलाई ९० हजार अमेरिकी डलरमा अनुबन्ध गरेको थियो । उनले यसअघि दुई पटक सीपीएल खेलिसकेका छन ।सन्दीपको किफायती बलिङको मद्दतमा जमैका सेमिफाइनलसम्म पुगेको थियो । सीपीएलमा सन्दीपले ११ खेलमा १२ विकेट लिएका थिए। उनी सीपीएलमा सर्वाधिक विकेट लिनेको सूचीमा छैटौँ स्थानमा रहे । – राससकाठमाडौं । नेपाल मार्सल आर्ट्स हाप्किडो संघले आगामी अक्टोबरमा भर्चुअल च्याम्पियनसिप आयोजना गर्ने भएको छ । संघका महासचिव सुवर्ण बीसीका अनुसार च्याम्पियनसिप आगामी १०–१५ अक्टोबरमा हुनेछ । संघले आयोजना गर्न लागेको यो पहिलो भर्चुअल च्याम्पियनसिप हो । समग्रमा भने हाप्किडोको यो दोस्रो भर्चुअल च्याम्पियनसिप हो । यसअघि पहिलो भर्चुअल च्याम्पियनसिप नुवाकोट जिल्ला हाप्किडो संघले आयोजना गरेको थियो । च्याम्पियनसिपमा सेल्फ डिफेन्स, हाई फलरलङ फल र वेपन टेक्हनिकमा प्रतिस्पर्धा हुनेछ । च्याम्पियनसिपमा सहभागी खेलाडीले १० देखि १५ अक्टोबरभित्र आफ्नो भिडियो पठाइसक्नुपर्नेछ ।
खेलाडीहरुले पठाएको भिडियोका आधारमा च्याम्पियनसिपको नतिजा २० अक्टोबरमा सार्वजनिक गरिने संघले जनाएको छ । विजेता खेलाडीले नगद पुरस्कारसहित मेडल र प्रमाणपत्र प्राप्त गर्ने छन् । संघले कोभिड १९ महामारीको समयमा समेत आफ्ना खेलाडीलाई खेलप्रति सक्रिय बनाइराख्‍न भर्चुअल प्रतिस्पर्धाको आयोजना गरिएको संघले जनाएको छ ।
‘कोभिड १९ संकटको यो समय सबैमा त्रास फैलिएको छ । नियमित अभ्यास र प्रतिस्पर्धामा हुने खेलाडीसमेत लामो समय घरभित्रै बस्नुपर्दा थप समस्या थपिएको छ,’ संघका महासचिव बीसी भन्छन्, ‘खेलाडीहरुलाई यो समस्याबाट मुक्त गराउन पनि भर्चुअल च्याम्पियनसिपको आयोजना गरिएको हो ।’ संघले प्रतिस्पर्धामा सहभागी हुने भिडियो तीनदेखि पाँच मिनेटसम्मको हुनुपर्ने जनाएको छ । प्रतिस्पर्धामा सहभागी सबैले हाप्किडोको ड्रेस लगाएको हुनुपर्ने तथा भिडियोसँगै सहभागी खेलाडीको पूरा नाम र ठेगाना पनि राखिएको हुनुपर्ने नियम संघले बनाएको छ ।लण्डन । इंग्लिस प्रिमियर लिगअन्तर्गत नयाँ सिजनको खेल शनिवारबाट सुरु हुँदै छन् । सेप्टेम्बर १२ बाट सुरु हुने लिगअन्तर्गत च्याम्पियन लिभरपुलले आफ्नो पहिलो खेलमा लिड्सको सामना गर्नेछ । लिभरपुलले ३० वर्षको प्रतीक्षालाई समाप्त गर्दै गत सिजनको प्रिमियर लिग उपाधि जितेको थियो । त्यस्तै लिड्स यसै सिजनबाट प्रिमियर लिगमा बढुवा भएको हो ।
लिगअन्तर्गत पहिलो दिन ६ खेल हुनेछन् । जसमा क्रिस्टल प्यालेसविरुद्ध साउथह्याम्पटन, फुल्हामविरुद्ध आर्सनल, स्पोर्टसविरुद्ध एभर्टन, वेस्ट ब्रमविरुद्ध लेस्टर सिटी, वेस्टह्मविरुद्ध न्युक्यासल भिड्नेछन् । त्यस्तै १४ सेप्टेम्बरमा ब्राइटनविरुद्ध चेल्सी र सेफिल्ड युनाइटेडविरुद्ध वुल्भ्सले सामना गर्नेछ । पहिलो साताको खेलमा बर्निल र म्यानचेस्टर सिटीले पहिलो खेल उल्भससँग खेल्दै सुरुआत गर्नेछ भने म्यानचेस्टर युनाइटेडले क्रिस्टल प्यालेसँग खेल्दै लिगको सुरुवात गर्नेछ ।




काठमाडौं । च्याम्पियन सेरेना विलियम्स र नाओमी ओसाका यूएस ओपन टेनिसको सेमिफाइनलमा प्रवेश गरेका छन् । अमेरिकाकी ६ पटककी च्याम्पियन सेरेना क्‍वार्टरफाइनलको खेलमा बुग्लेरियन खेलाडी स्वेताना पिरोनकोवालाई ४–६, ६–३ र ६–२ को सेटमा पराजित गर्दै सेमिफाइनलमा पुगेकी हुन् ।
सेरेनाले फाइनल प्रवेशका लागि पूर्व विश्व नम्बर १ भिक्टोरिया अजारेन्कासँग खेल्नेछिन् । फाइनलमा प्रवेश गरेसँगै सेरेनाले कीर्तिमानी २४औं ग्रान्डस्लाम उपाधि जित्ने सम्भावनानजिक पुगेकी छन् । ३८ वर्षीया सेरेनाले पछिल्ला तीन वर्षमा पाँचौं ग्रान्डस्लामको फाइनलमा पुग्‍न धेरै संघर्ष गर्नुपर्ने बताएकी छन् । उनले सन् २०१४ मा यूएस ओपन टेनिसको उपाधि जितेकी थिइन् ।
जापानकी २५ वर्षिय नाओमीले फाइनल प्रवेशका लागि अमेरिकाकी जेनिफर बर्रडेसँग प्रतिष्पर्धा गर्ने भएकी छन् । क्वाटरफाइनलमा नाओमीले सेल्भे रोर्जसलाई ६–४ र ६–४ को सोझो सेटमा पराजित गरिन् ।काठमाडौं । नेपाल ह्याण्डबल संघले खेलाडी, प्रशिक्षक र रेफ्रीहरु गरी ११९ जनाको कोरोना बिमा गरेको छ । विश्वमा महामारीको रुपमा कोरोना फैलिएसँगै संघले आफ्ना जुनियर तथा सिनियर राष्ट्रिय खेलाडी, प्रशिक्षक तथा रेफ्रीहरुको कोरोना बिमा गराएको हो ।  अन्तर्राष्ट्रिय ह्याण्डबल महासंघ (आईएचएफ) को सहयोगमा पहिलो चरणमा ११९ जनाको कोरोना बिमा गरिएको संघका महासचिव सन्देश रेग्मीले जानकारी दिए । ‘हामीले पहिलो चरणमा ११९ जनाको बिमा गरेका छौं’,महासचिव रेग्मीले भने, ‘अझै करिब ५० जना छन, एकै पटक नाम संकलनका लागि समस्या भएकोले यो साता भित्रै सबैको बिमा गर्दैछौं ।’ सबै प्रदेश र जिल्लाहरुबाट बिमा गर्न छुटेका खेलाडीहरुको नाम संकलन गर्ने काम भइरहेको समेत उनले बताए ।
संघले जुनियर तथा सिनियर लेभलमा केही वर्षदेखि कुनै पनि अन्तर्राष्ट्रिय प्रतियोगितामा सहभागी भएका खेलाडीहरुको कोरोना बिमा गराएको कोषाध्यक्ष मिठाराम अधिकारीले बताए । उनले कोभिड–१९ का कारण समस्यामा भएका खेलाडीहरुलाई समेत राहत बाँड्नका लागि सबै जिल्लाहरुबाट नाम संकलन कार्य भइरहेको बताउँदै यसका लागि आर्थिक विनियम समेत संघले तयार पारिसकेको जानकारी दिए । अन्तर्राष्ट्रिय ह्याण्डबल महासंघ (आईएचएफ) ले विश्वव्यापी रुपमा महामारीको रुपमा फैलिएको कोभिड १९ विरुद्ध लड्न र नेपालको ह्याण्डबल खेल विकासका लागि भन्दै ६ हजार स्विस फ्र्यान्क नेपाल ह्याण्डबल संघलाई सहयोग गरेको अध्यक्ष तेज गुरुङले बताए । काठमाडौं । नेपाली राष्ट्रिय क्रिकेट टोलीका खेलाडीले आफ्नो एक वर्षको पारिश्रमिक पाएका छन् । उनीहरुले सन् २०१९ को पारिश्रमिक पाएका हुन् । नेपाल क्रिकेट सङ्घ (क्यान) ले राष्ट्रिय क्रिकेट टोलीका २२ खेलाडी तथा एक भिडियो एनालिस्टलाई एक वर्षको पारिश्रमिक उपलब्ध गराएको हो । क्यानले बुधबार सबैको खातमा रकम जम्मा गरेको जनाएको छ । अन्तर्राष्ट्रिय क्रिकेट परिषद् (आईसीसी) ले पारिश्रमिक नेपाल क्रिकेट सङ्घ (क्यान) को खातामा पठाएको थियो । उक्त रकम क्यानले खेलाडीको खातामा जम्मा गरेको क्यानका कोषाध्यक्ष रोशनबहादुर सिंहले जानकारी दिए । राष्ट्रिय टोलीका खेलाडीहरुले सन् २०१९ पछि आफ्नो नियमित पाउनुपर्ने पारिश्रमिक पाउन सकेका थिएनन् ।क्यानले नेपाली खेलाडीलाई ए, बी र सी श्रेणीमा विभाजन गरेको थियो । उनीहरुमध्ये ए श्रेणीमा रहेका खेलाडीले मासिक रु ४५ हजार, बी श्रेणीमा रहेका खेलाडीले रु ३५ हजार तथा सी श्रेणीमा रहेका खेलाडीले रु २५ हजार पारिश्रमिक पाएका हुन् । क्यानले यसअघि ए श्रेणीमा रहेकालाई मासिक रु ३५ हजार, बी श्रेणीमा रहेकालाई रु २५ हजार तथा सी श्रेणीमा रहेका खेलाडीलाई रु १५ हजार पारिश्रमिक उपलब्ध गराउँदै आएको थियो ।आईसीसीले पारिश्रमिकका लागि खेलाडीको सूची मागेपछि क्यानले भदौ पहिलो साता २३ जनाको नाम पठाएको थियो । क्यानले पठाएको खेलाडीको सूची क्यान निलम्बन फुकुवा हुनुअघिकै हो । सन् २०१९ को पारिश्रमिकका लागि खेलाडीको सूची आईसीसीलाई पठाइएको थियो । यसअघि क्यान निलम्बनमा रहेको अवस्थामा खेलाडीको पारिश्रमिक आईसीसीले नै उपलब्ध गराउँदै आएको थियो ।आईसीसीले सन् २०१८ मा दुई वर्षको पारिश्रमिक राष्ट्रिय खेलकुद परिषद् (राखेप) मार्फत पठाएको थियो । त्यसयता खेलाडीले आफ्नो पारिश्रमिक पाउन सकेका थिएनन् । क्यानले खेलाडीलाई पारिश्रमिकका लागि यसअघि तीन वर्गमा विभाजन गरेको थियो । त्यहीअनुसार नै २१ खेलाडीका लागि आईसीसीले पारिश्रमिक उपलब्ध गराएको हो । ए श्रेणीमा कप्तान ज्ञानेन्द्र मल्ल, पारस खड्का, शरद भेषवाकर, सन्दीप लामिछाने, दीपेन्द्रसिंह ऐरी, सोमपाल कामी, करण केसी र विनोद भण्डारी छन् भने बी श्रेणीमा बसन्त रेग्मी, आरिफ शेख, अविनाश बोहरा, पवन सराफ, रोहितकुमार पौडेल, सन्दीप जोरा, ललितनारायण राजवंशी र सुशन भारी तथा सी श्रेणीमा रशिद खान, इशान पाण्डे, प्रदीप ऐरी, कुशल मल्ल, कुशल भुर्तेल र राजु रिजाल रहेका छन् ।‘ए’ श्रेणीमा रहेका खेलाडीले एक वर्षको एकमुष्ट रु पाँच लाख ४० हजार, ‘बी’ श्रेणीका खेलाडीले रु चार लाख २० हजार तथा ‘सी’ श्रेणीका खेलाडीले रु तीन लाख पाएका छन् । यस्तै टेक्निकल एनालिष्ट रमन शिवाकोटीले पनि ‘सी’ श्रेणीका खेलाडीको बराबर पारिश्रमिक प्राप्त गरेका छन । – राससपेरिस । युइएफए नेशन्स लिग अन्तर्गत लिग ए को समूह २ को खेलमा बेल्जियमले शानदार जित हात पारेको छ । खेलमा अग्रता आइसल्याण्डले लिए पनि बेल्जियम ५(१ ले विजयी भयो । यसै समूहको अर्को खेलमा इंग्ल्याण्डले डेनमार्कसँग गोलरहित बराबरी खेलेको छ ।
११औं मिनेटमा होमबर्ट फिडजोनसनले गोल गर्दै आइसल्याण्डलाई अग्रता दिलाएका थिए । तर त्यो अग्रता लामो समय टिकेन ।  १३औं मिनेटमै एक्सल विट्सलले बेल्जियमको लागि बराबरी गोल फर्काए । १७औं मिनेटमा मिचु बातसुईले गोल गर्दै बेल्जियमलाई २(१ को अग्रता दिलाए ।
दोस्रो हाफमा बेल्जियमले थप ३ गोल ग¥यो । ५०औं मिनेटमा ड्राई मर्टेन्सले गोल गेपछि बेल्जियमले ३(१ को अग्रता लियो । बात्सुईले ६९औं मिनेटमा व्यक्तिगत दोस्रो गोल गरे । ७९औं मिनेटमा जेरेमी डोकुले गोल गरेपछि बेल्जियमले ५(१ को जित हात पारेको हो ।
लगातार दुई जितपछि ६ अंकसहित बेल्जियम समूहको शीर्ष स्थानमा छ । ४ अंक जोडेको इंग्लयाण्ड दोस्रो स्थानमा छ ।इटाली । इटालियन सिरि ए च्याम्पियन युभेन्ट्स फरवार्ड पाउलो डीबालासँग नयाँ सम्झौताको नजिक रहेको बताइएको छ । उनी टोलीका महत्त्वपूर्ण खेलाडी मध्येका एक हुन् । टोलीको च्याम्पियन्स लिग जित्ने अभियानका लागि उनी महत्त्वपूर्ण खेलाडीका रुपमा हेरिएका छन् । युभेन्ट्सका खेलकुद निर्देशक फाबियो पाटाटिकी र डेबालाका एजेन्ट जर्ज अन्टुनबीचको छलफल पछि नयाँ सम्झौताको नजिक पुगिएको बताइएको छ । नयाँ सम्झौता ५ वर्षको हुने बुझिएको छ ।
सम्झौता नविकरणपछि आन्द्रे पिर्लोको टोलीमा डिबाला दोस्रो सर्वाधिक आम्दानी गर्ने खेलाडी बन्नेछन् । टोलीमा क्रिस्टियानो रोनाल्डोले सर्वाधिक पारिश्रमिक लिँदै आएका छन् । यसअघि प्रशिक्षक मौरीजियो सार्रीले सिजनको सुरुवातमा डिबाला आफ्नो योजनामा नरहने संकेत दिँदै उनलाई बेच्न खोजेका थिए । तर डिबालाले सिजनभर राम्रो प्रदर्शन गरे ।
नयाँ सम्झौता अनुसार डीबालाले सिजनमा ७ मिलियन युरो प्राप्त गर्नेछन् । बोनससहित गरेर उनले बार्षिक १० मिलियन युरो सम्म प्राप्त गर्ने सम्भावना रहन्छ । यस सम्झौतासँगै उनी टोलीमा सर्वाधिक तलब लिने सूचिको दोस्रो स्थानमा हुनेछन् । रोनाल्डोले सर्वाधिक ३१ मिलियन युरो बुझ्ने गरेका छन् । डिफेन्डर म्याथिस डे लिग्टले वार्षिक ६.५ मिलियन युरो बुझ्दै आएका छन् ।
नयाँ सम्झौतामा डिबालाले हाल बुझिरहेको ५ मिलियन युरोमा उल्लेख्य वृद्धि हुँदैछ । अर्जेन्टिनी फरवार्ड डिबालाले आफ्नो भविष्य युभेन्टसमा नै समर्पित गरेपछि अन्य टोलीको इच्छामा पनि पूर्णविराम लागेको छ । म्यानचेस्टर युनाइटेड, पेरिस सेन्ट जर्मेन, रियल म्याड्रिडले नयाँ सिजनमा भित्राउने इच्छा देखाएपनि युभेन्ट्सले उनलाई विक्री गर्न चाहेन । गत सिजन टोटेनहमसँग क्लबले सहमति गरेपनि यसपटक भने इंग्लिस टोलीले उनलाई भित्र्याउने योजना अगाडि सारेको थिएन ।सिड्नी । अष्ट्रेलियाले तेस्रो तथा अन्तिम टि२० खेलमा इंग्ल्यान्डलाई ५ विकेटले पराजित गर्दै टि२० विश्व वरीयतामा शीर्ष स्थानमा पुनः उक्लिएको छ । अष्ट्रेलियाको जितसँगै तीन टि२० आई सिरिज २–१ मा सकिएको छ । यसअघि इंग्ल्यान्ड पहिलो खेलमा दुई रन र दोस्रोमा ६ विकेटले विजयी हुँदै सिरिज जिति सकेको थियो । उक्त लगातार दुई जितले इंग्ल्यान्ड विश्व वरीयतमा शीर्ष स्थानमा समेत उक्लिएको थियो । दुबै टोलीको समान २ सय ७३ रेटिङ अंक हुँदा तेस्रो खेल जित्ने टोली विश्व वरीयतामा शीर्ष स्थानमा उक्लिने समिकरण बनेको थियो ।
जितका लागि १ सय ४६ रनको विजयी लक्ष्य पछ्याएको अष्ट्रेलियाले १९.३ ओभरमा ५ विकेटको क्षतिमा पूरा गर्यो । अष्ट्रेलियाको जितमा तल्लोक्रमका मिचेल मार्श ३६ बलमा २ चौका र १ छक्का सहित ३९ रनमा अविजित रहँदै जित पक्का गरे । एश्टन अगर १३ बलमा १ चौका सहित १६ रनमा अविजित रहे ।
चौथो ओभरको पहिलो बलमा ओपनर म्याथ्यु वेडलाई मार्क वुडले क्रिस जोर्डनबाट १४ रनमा क्याच गराउँदै पेभिलिएन फर्काए । आठौं ओभरको पहिलो बलमा टम करनले टम ब्यान्टनबाट मार्कस स्टोइनिसलाई २६ रनमा क्याच आउट गराए । स्टोइनिसले १८ बलमा ५ चौका प्रहार गरे । स्पिनर आदिल राशिदले ग्लेन म्याक्सवेललाई ६ र स्टिभ स्मिथलाई ३ रनमा आउट गरे ।
आदिलले ११ औं ओभरको चौथो बलमा कप्तान आरोन फिन्चलाई ३९ रनमा बोल्ड आउट गरे । फिन्चले २६ बलमा ४ चौका र १ छक्का प्रहार गरे । आदिल राशिदले ४ ओभरमा २१ रन खर्चेर ३ विकेट लिए । मार्क वुड र टम करनको नाममा १–१ विकेट रह्यो । त्यसअघि साउथह्याप्टनमा टस हारेर ब्याटिङको निम्तो पाएको इंग्ल्यान्डले निर्धारित २० ओभरमा ६ विकेटको क्षतिमा १ सय ४५ रन बनाएको थियो । इंग्ल्यान्डका जोनी बेयरस्टोले सर्वाधिक ५५ रनको योगदान दिए । १४ औं ओभरको तेस्रो बलमा एश्टन अगरले कट एण्ड बोल्ड आउट गर्नुअघि बेयरस्टोले ४४ बलमा समान ३ चौका र छक्का प्रहार गरे । दोस्रो ओभरको पाँचौ बलमा जोश हेजलवुडले टम ब्यान्टनलाई वेडबाट २ रनमा क्याच आउट गराए ।
डेविड मलानलाई एडम जाम्पाले २१ रनमा पेभिलिएन फर्काए । मोईन अली २३ रनमा आउट हुँदा जो डेनली २९ रनमा अविजित रहे । अष्ट्रेलिया एडम जाम्पाले ४ ओभरमा ३४ रन खर्चेर २ विकेट लिए । जोश हेजलवुड, मिचेल स्टार्क, केन रिचर्ड्सन र एश्टन अगरले १–१ विकेट लिए ।
यो जितसँगै अष्ट्रेलिया टि२० वरीयतामा २२ खेलमा २ सय ७५ रेटिङ अंकका साथ शीर्ष स्थानमा छ । दोस्रो स्थानमा रहेको इंग्ल्यान्डको समान खेलमा २ सय ७१ रेटिङ अंक छ । नयाँ टि२० वरीयतामा नेपाल १५ औं स्थानमा यथावत छ । अष्ट्रेलिया र इंग्ल्यान्डबीच थप तीन ओडिआई सिरिज हुने छ । पहिलो खेल शुक्रबार, दोस्रो आइतबार र अन्तिम बुधबार म्यानचेस्टरमा हुने छ ।काठमाडौं । बागमती प्रदेश पर्वतीय खेलकुद महासंघको कार्यसमिति बैठकले बार्षिक कार्य योजना तयार पारेको छ । भर्चुअलमार्फत बसेको बैठकले बार्षिक कार्ययोजना पारित गरेको हो । बैठकले गत आर्थिक वर्षको कार्यक्रमको समिक्षा, आर्थिक प्रतिबेदन तथा सदस्य संघहरुको गतिविधि सम्बन्धि प्रस्ताव पारित गर्दै नयाँ ऐन अनुसार नेटवर्कको नाम परिवर्तन गरि ‘बागमती प्रदेश पर्वतीय खेलकुद महासंघ’ को रुपमा लैजाने निर्णय समेत गरेको छ ।
प्रदेश सभा सदस्य रिना गुरुङले पर्यटकीय खेलकुद सम्बन्धि आवश्यक नीति निर्माणमा सहयोग गर्ने प्रतिबद्धता ब्यक्त गर्दै चितवन साहसिक तथा पर्यटकीय खेलकुदको हब बन्न सक्ने धारणा राखेकी थिइन् । महासंघका अध्यक्ष तथा राखेपका सदस्य गोविन्द प्रसाद भट्टराईले हालै जारि भएको खेलकुद सम्बन्धि ऐनले यस क्षेत्रमा केहि उत्साह थपिने बिश्वास व्यक्त गर्दै नयाँ खेलकुद विकास ऐन, राष्ट्रिय खेलकुद परिषद तथा महासंघको सम्भावित गन्तब्यको बारेमा प्रष्ट पारेका थिए ।
बैठकले पर्यटकीय, साहसिक तथा परम्परागत खेलको अध्ययन र प्रतियोगिताहरु अगाडी बढाउने, खेलकुद, पर्यटन, संस्कृति, वातावरण तथा महिला र यूवा शसक्तिकरण जस्ता क्षेत्रमा बागम्ती प्रदेश तहका सरकारी, गैरसरकारी संघसंस्था र निकायहरुसंग सहकार्य गर्ने निर्णय गरेको छ । प्रदेश महासंघको कार्यालय हेटौडामा राख्ने र निकट भविष्यमै आवश्यक सांगठनिक संरचनाहरुको सुधार तथा निर्माण गर्ने निर्णय बैठकले गरेको छ ।काठमाडौं । १३ औं दक्षिण एसियाली खेलकुद प्रतियोगिता (साग) को दौरानमा ब्याडमिन्टन खेलका सामाग्री खरिद तथा वितरणमा अनियमितता भएपछि राष्ट्रिय खेलकुद परिषदले छानबिनका लागि गठन गरेको उपसमितिले काम जारी राखेको छ ।  खेलमा भएको अनियमितताको चौतर्फी आलोचना पछि राष्ट्रिय खेलकुद परिषदका बोर्ड सदस्य गोविन्द भट्टराईको संयोजकत्वमा छानविन उपसमिति गठन गरेको थियो । उपसमितिलाई तोकिएको २१ दिनको समय सिमा सकिएपछि पुनः छानविन उपसमितिको म्यान १५ थप गरिएको छ ।
सागमा ब्याडमिन्टनको म्याट र खेलाडीको जुत्तामा अनियमितता भएको विषयमा चौतर्फी आलोचना भएपछि युवा तथा खेलकुद मन्त्री जगतबहादुर विश्वकर्माले साउन ३० गते राखेपलाई पत्रमार्फत भ्रष्टाचार छानबिन गर्न निर्देशन दिएका थिए । त्यस अनुरुप राखेप बोर्ड सदस्य समेत रहेका गोबिन्द भट्टराईको नेतृत्वमा उपसमितिले अध्ययनलाई तीव्रता दिएको थियो । २१ दिन भित्र प्रतिवेदन बुझाउनु भने पनि राजधानीमा जारी निषेधाज्ञाका कारण अझै पूरा भएको छैन । उपसमिति संयोजक भट्टराईले केही बयानहरु लिन बाँकी रहेको भन्दै बाँकी प्रमाण जुटाउने काम अन्तिम चरणमा पुगेको र थप गरिएको म्यादमा पुरा हुने बताए । समितका संयोज भट्टराईले सम्बध पदाधिकारीसँग बयान र कागज पत्र संकलनको काम पूरा भइसकेको उनले बताए ।
२१ दिने समय सिमामा भट्टराई नेतृत्वको ५ सदस्यीय उपसमितिले प्रारम्भिक चरणको गृहकार्य सम्पन्न गरेको छ । समय थप भएपछि बयान लिने काम भएको छ । सम्बन्धित क्षेत्रबाट कागजपत्र लिने काम भइरहेको उनले बताए । केही व्यक्तिहरुसँग छलफल गरेर मात्रै निष्कर्षमा पुग्न सकिने अवस्था नभएको र बयान लिनुपर्ने व्यक्तिहरु केही उपत्यका बाहिर भएकाले समय लागेको उनको भनाइ छ । सहज वातावरण बनेपछि ताकिएको समयमा प्रतिवेदनमा बुझाउने उनले बताए । यसका अलावा उपसमितिले सातदोबाटोस्थित राखेप परिसरमा भएको रुप कटानको बारेमा पनि छानविन गरिरहेको छ ।काठमाडौं । लेग स्पिनर सन्दीप लामिछानेको बलिङ बरियता खस्किएको छ । अन्तर्राष्ट्रिय क्रिकेट परिषद् (आईसीसी) ले सार्वजनिक गरेको टी २० बलिङ बरियतामा सन्दीप एक स्थान खस्किएका हुन् । नयाँ बरियतामा सन्दीप ८० औँ स्थानमा रहेका छन् । उनले कूल ३ सय ८९ रेटिङ अंक पाएका छन् ।यस अघि आईसीसीले सार्वजनिक गरेको बरियतामा उहाँ ७९ औँ स्थानमा रहनुभएको थियो । हाल क्यारेवियन प्रिमियर लिग (सीपीएल) खेल्ने क्रममा उनि ट्रिनिडाड एण्ड टोबागोमा रहेका छन् । उनले उक्त प्रतियोगितामा ११ खेलमा १२ विकेट प्राप्त गरेका थिए ।यस्तै विश्व बलिङ बरियतामा अफगानिस्तानका राशिद खान र मुजिबउर रहमान क्रमशः पहिलो र दोस्रो स्थानमा रहेका छन् । दुवै जना हाल सीपीएल खेलिरहेका छन् । सीपीएलमा राशिदले बार्बाडोसबाट तथा मुजिबउरले जमैकाबाट खेलेका थिए । यस्तै आईसीसीको बलिङ बरियतामा अष्ट्रेलियाका एस्टन अगर तेस्रो, दक्षिण अफ्रिकाका ताब्रेज सामी चौंथो तथा अष्ट्रेलियाकै एडम जाम्पा पाँचौं स्थानमा रहेका छन् ।यसैगरी आईसीसीले जारी गरेको ब्याटिङ बरियतामा नेपालका पूर्व कप्तान पारस खड्का ७० औँ स्थानमा रहेका छन् । उनको ४०० रेटिङ अंक छ । इंग्ल्यान्डका डाविड मालन टी २० ब्याटिङ बरियताको शीर्ष स्थानमा रहेका छन् । पाकिस्तानका बाबर आजम दोस्रो स्थानमा रहेका छन् ।यस्तै टी २० बरियतामा नेपाल १५ औँ स्थानमा यथावत छ । यसअघि नेपाल विश्व बलिङ बरियतामा ११ औँ स्थानसम्म पुगिसकेको छ । शीर्ष बरियतामा भने अस्ट्रेलिया छ । बरियतामा इङ्ल्याण्ड दोस्रो, भारत तेस्रो, पाकिस्तान चौथो र दक्षिण अफ्रिका पाँचौँ स्थानमा छन् ।काठमाडौं । अखिल नेपाल टेबलटेनिस संघले राष्ट्रिय टेबलटेनिस खेलाडीको कोरोना बीमा गर्ने भएको छ । संघले पुरुष र महिलातर्फका शीर्ष १६ वरियताका खेलाडीको कोरोना बीमा गर्न लागेको हो ।संघका प्रथम उपाध्यक्ष धर्ममान बज्राचार्यका अनुसार संघले खेलाडीहरुका साथसाथै केन्द्रीय कार्यसमितिका सम्पूर्ण पदाधिकारी, प्रशिक्षक र अन्तर्राष्ट्रिय अम्पायरको पनि कोरोना बीमा गर्ने तयारी गरेको छ ।सबैको जनही रु एक लाखका दरले कोरोना बीमा गरिने बज्राचार्यले जानकारी दिए । ललितपुरको हात्तीसारस्थित एभरेष्ट इन्स्योरेन्स कम्पनी लिमिटेडमार्फत संघले कोरोना बीमा गर्न लागेको हो ।
स्पेन । स्पेनका युवा प्रतिभा अन्सु फाती सबैभन्दा कम उमेरमा स्पेनको सिनियर राष्ट्रिय टिमबाट गोल गर्ने खेलाडी नयाँ कीर्तिमान कायम गरेका छन् । यूईएफए नेसन्स लिगमा आइतबार राति युक्रेनविरुद्ध एक गोल गर्दै फातीले ९५ बर्षको पुरानो कीर्तिमान तोडेका हुन् । उनले १७ बर्ष ३ सय ११ दिनको कम उमेरमा स्पेनका लागि सिनियर राष्ट्रिय टिमबाट गोल गर्न सफल भएका हुन् । फातीले युक्रेनविरुद्ध व्यक्तिगत पहिलो तथा टोलीका लागि तेस्रो गोल गरेका थिए । उनैले नै पेनाल्टी जित्दा स्पेनले खेलमा सुरुवाती अग्रता बनाएको थियो । यसअघि जुआन एराजुकिनले सन् १९२५ मा १८ बर्ष ३ सय ४४ दिनको उमेरमा स्विटरल्याण्डविरुद्धको खेलमा गोल गर्दै सबैभन्दा कम उमेरमा गोल गर्दै यो कीर्तिमान बनाएका थिए ।
गिनी बिसाउमा जन्मिएका फाती ५ बर्षको उमेरमा परिवारसहित स्पेन आएका हुन् । उनले क्याटलान क्लब बार्सिलोनाको ला मासियामा आफ्नो प्रतिभा निखार्दै अघिल्लो सिजनबाट नै बार्सिलोनाको पहिलो रोजाईमा स्थान बनाउन सफल भएका थिए । क्याटलान क्लब बार्सिलोनाका फाती युइएफए च्याम्पियन्स लिगको इतिहास र स्पेनिस लिगमा समेत सबैभन्दा कम उमेरमा गोल गर्ने खेलाडी हुन् ।
नेसन्स लिगमार्फत नै सिनियर टोलीमा स्थान बनाएका फातीले गत बिहीबार जर्मनीसँग १–१ गोलको बराबरी भएको खेलमा दोस्रो हाफका लागि जेसस नाभासको स्थानमा मैदान प्रवेश गर्दै ‘डेब्यु’ गरेका थिए । खेलमा स्पेन ४–० ले विजयी हुन सफल हुदा कप्तान सर्जियो रामोसले दुई तथा फातीसँगै फेरान टोरेसले गोल गरेका थिए । ३४ वर्षे भेट्रान सेन्टर ब्याक रामोसले पछिल्ला १५ खेलमा स्पेनका लागि १० अन्तर्राष्ट्रिय गोल गर्दा देशका लागि २३ गोल पुरा गरेका छन् ।लण्डन । कप्तान लियोनल मेस्सी बार्सिलोनाको प्रशिक्षणमा फर्किने भएका छन् । क्लब छाड्न चाहेका मेस्सी अन्तः क्याम्प नाउमै रहने भएपछि उनी सोमबारबाट प्रशिक्षक रोनाल्ड कोम्यानको प्रशिक्षणमा सहभागी हुने भएका हुन् । मेस्सी शुक्रबार घोषणा गरे कि उनी अर्को सिजनका लागि क्याम्प नाउमै बस्नेछ । उनले कानुनी झमेलालाई छोड्दै आफू क्लबमै बस्ने घोषणा गरेका थिए ।
निःशुल्क स्थानान्तरण हुन खोजेका मेस्सीका लागि क्लबले ७ सय मिलियन युरो रिलिज क्लब तोकेपछि उनका लागि अन्य क्लब सोही रिलिज क्लज तिर्न असम्भव भएको भन्दै बार्सिलोनामै बस्ने निर्णय गरेका थिए । बार्सिलोनाले मेस्सीलाई फ्री ट्रान्सफरका लागि जुन १० भित्र भनिसक्नु पर्नेभन्दै, उक्त म्याद नाघेकाले उनका लागि ७ सय मिलियन युरो तोकेको बताएको थियो ।अब मेस्सी नयाँ सिजन २०२०(२१ का लागि बार्सिलोनामै रहनेछन् । यससँगै उनी सोमबारदेखि प्रि(सिजन प्रशिक्षणको लागि क्लबमा फर्किनेछ बताइएको छ । उनी पहिलोपटक नवनियुक्त प्रशिक्षक रोनाल्ड कोम्यानको नेतृत्वमा प्रशिक्षण गर्नेछ । च्याम्पियन्स लिगमा जर्मन च्याम्पियन बायर्न म्युनिखसँगको पराजयपछि मुख्य प्रशिक्षक सेटिनलाई बर्खास्त गरेको थियो ।लण्डन । इंग्ल्यान्डको राष्ट्रिय टोलीबाट यसै साता डेब्यु गरेका मिडफिल्डरद्वय फिल फोडेन र मेसन ग्रिनवुड बाहिरका महिलालाई टिम होटेलमा ल्याएपछि कारवाहीमा परेका छन् । आइसल्याण्डविरुद्ध खेलमा पहिलो पटक सिनियर टोलीका लागि खेलेका ग्रिनवुड र फोडेनको कोठामा बाहिरकी महिला आएको भिडियो आइतबार सार्वजनिक भएको थियो । कोरोना संक्रमणका कारण टोलीमा सहभागी खेलाडी तथा टोलीका सदस्यले बाहिरका कसैलाई भेट्न नपाइने नियम रहेको छ । आफ्नै परिवारका सदस्य समेत होटेलमा आउन नपाइने नियम रहेको छ ।
आइसल्याण्डको स्थानीय मिडिया डिभीका अनुसार दुई महिलाले आफूलाई ग्रिनवुडले टिम होटेलमा बोलाएको भन्दै सामाजिक संजाल स्न्यापच्याटमा भिडियो हालेका थिए । त्यसपछि दुई खेलाडीसहित कोठाभित्रबाट नै अर्को भिडियो आएपछि दुवै खेलाडीलाई फुटबल संघले कारवाही गर्ने भएको छ ।
सोमबारको प्रशिक्षणमा फोडेन र ग्रिनवुड दुवै उपस्थित रहेका छैनन् । इंग्ल्यान्डले मंगलबार हुने खेलमा डेनमार्कको सामना गर्दैछ । दुवै खेलाडीले उक्त खेल त गुमाउने छन् नै, उनीहरुले एफएबाट थप अनुशासन कारवाहीका भोग्नुपर्नेछ । २० वर्षीय फोडेनले गत सिजन म्यानचेस्टर सिटीबाट उत्कृष्ट प्रदर्शन गर्दै सिनियर टोलीमा स्थान बनाएका थिए । फोडेन लामो समयदेखि आफ्नो प्रेमिकासँग बस्दै आएका छन् र उनको दुई वर्षको छोरा पनि छ । १८ वर्षीय ग्रिनवुडको भने केहि महिनाअघि मात्र प्रेमिकासँग बिछोड भएको थियो ।एजेन्सी, वासिंगटन । उपाधि दाबेदार तथा शीर्ष वरियताका सर्वियन नोभाक जोकोभिच ‘अयोग्य’ ठहरिँदै युएस ओपनको प्रि–क्वाटरफाइनलबाट बाहिरिएका छन् । २०औं वरियताका स्पेनिस खेलाडी पाब्लो कार्रेनो बुस्टासँग खेलका क्रममा पछि परेपछि निराश मुद्रामा रहेका ३३ वर्षे जोकोभिचले हानेको बल लाइन जजलाई लागेको थियो । रेफ्री र प्रतियोगिता आयोजकले त्यसपछि नियमअनुसार जोकोभिचलाई अयोग्य घोषित गरेपछि उनी बाहिरिएका हुन् । पहिलो सेटमा शुरुवातदेखि नै अग्रता लिइरहेका बुस्टासँग ६–५ ले पछाडि परेपछि निराश देखिएका जोकोभिचले अर्काे सेटका लागि तयारी भइरहँदा खल्तीबाट बल निकाल्दै टेनिस ¥याकेटले गरेको बल लाइन जजलाई लाग्न पुगेको थियो ।
उक्त घट्नापछि प्रतियोगिताका अधिकारीहरुको छलफलपछि जोकोभिचलाई अयोग्य घोषित गरेका हुन् । युनाइटेड स्टेट्स टेनिस एसोसिएसनले विज्ञप्ति जारी गर्दै ग्रान्डस्लामको नियम अनुसार, उनलाई जानीजानी कसैलाई बलले हानेका कारण तथा कोर्टभित्र लापरबाहीपूर्वक खेल्नुको परिणामलाई गम्भीरतापूर्वक नलिएका कारण युएस ओपनका रेफ्रीले यस प्रतियोगिताका लागि अयोग्य घोषित गरिएको उल्लेख गरेको छ ।
आफुले हानेको बलले लागेपछि जोकोभिच प्रतियोगिताका मुख्य रेफ्रीसँगै रेफ्री सोरेन फ्रिमेललाई कस्तो छ भनेर सोध्न पुगेका थिए । प्रतियोगिताबाट बाहिरिनुअघि उनले फ्रिमेलसँग केहीबेर कुराकानी पनि गरेका थिए । घटनापछि जोकोभिचले सामाजिक सञ्जालमार्फत आफूले जानीजानी रेफ्रीलाई बलले नहानेको प्रतिक्रिया दिएका छन् ।
‘पुरै परिस्थितिका कारण म एकदमै दुःखी भएको छु । मैले लाइन जजलाई कस्तो छ भनेर सोधेँ । प्रतियोगिताका अधिकारीहरुका अनुसार उनलाई ठीकै छ । मेरो कारणले उनलाई यस्तो तनाव हुन गएकोमा म माफी माग्न चाहन्छु । यो मैले जानजान गरेको होइन ।’ कार्रेनो बुस्टाले नोभाकविरुद्ध खेल्दा मैले यस्तो घटनाको कहिल्यै अपेक्षा नगरेको र यस घटनाबाट आफू ‘स्तब्ध’ भएको बताएका छन् । युएस टेनिस संघका अनुसार अब जोकोभिचको प्रतियोगिताबाट प्राप्त गरेको वरियता अंक र पुरस्कारमार्फत प्राप्त रकम पनि कटौती गरिनेछ ।काठमाडौं । सर्वोच्च अदालतले म्याच फिक्सिङको आरोप लागेका खेलाडीलाई सफाइ दिँदा उनीहरुलाई लगाएको अभियोग नै गलत भएको बताएको छ । न्यायाधीशहरु डा. आनन्दमोहन भट्टराई र बमकुमार श्रेष्ठको इजलासले गत असार २ गते गरेको फैसलाको हालै सार्वजनिक पूर्णपाठमा म्याच फिक्सिङको विषय राज्यविरुद्धको अपराध भन्न नमिल्ने उल्लेख गरेको छ । विदेशमा भएको खेलमा नेपाली फुटबल टिमका तत्कालीन कप्तान सागर थापा, उपकप्तान सन्दीप राई, खेलाडीहरु विकाश सिंह क्षेत्री र रितेश थापा, प्रशिक्षक अञ्जन केसी र फिजियो डेबिज थापाले पैसा लिएर जानीजानी खेल हारेर राज्यविरुद्धको अपराध गरेको भनी सरकारी वकिल कार्यालयले उनीहरुविरुद्ध जन्मकैदको सजाय माग गरेको थियो ।
‘विदेशी भूमिमा नेपाल राष्ट्र र नेपालीको प्रतिष्ठाको रुपमा रहेको अन्तर्राष्ट्रिय तथा मैत्रीपूर्ण फुटबल खेल हारी नेपालको राष्ट्रिय झण्डा, राष्ट्रिय गान, राष्ट्रिय एकताको प्रतीकको रुपमा रहेको फुटबल खेलप्रेमी आम नेपाली जनताको स्वाभिमान र आत्मसम्मानमा चोट पु¥याई अन्तर्राष्ट्रिय फुटबलप्रति जनताहरुमा घृणा र द्वेष फैलाएको’ अभियोग खेलाडीहरुलाई लगाइएको थियो । तर, सर्वोच्चले खेलाडीहरुले गरेको काम राज्यविरुद्धको अपराध नभई म्याच फिक्सिङको विषय भएको ठहर गरेको छ । ‘विवादित कार्यलाई राज्यविरुद्धको अपराध र सजाय ऐन २०४६ को दफा ३ मा वर्णित राष्ट्र विप्लवको कसूर भन्दै दफा ३.१ बमोजिमको सजाय माग गरिएको अवस्था रहेकामा सो ऐन नै आकर्षित हुँदैन भन्ने यस इजलासको दृष्टिकोण रहेको छ ।’
राज्यविरुद्धको कसुर गर्न हिंसात्मक गतिविधि र अव्यवस्था फैलाउने काम गरेको हुनुपर्ने फैसलामा उल्लेख छ । ‘अभियोगपत्रमा उठाइएको विवादित विषय अवश्य पनि गम्भीर हो, यसले समस्त नेपालीको स्वाभिमानमा चोट पु¥याएको छ ‘। तर यति हुँदाहुँदै पनि यो राष्ट्र विप्लवको कार्य चाहिँ होइन । यहाँ नेपालको सार्वभौमसत्ता, अखण्डता वा राष्ट्रिय एकतामा खलल पार्ने कुनै कार्य भएको छैन, न त प्रतिवादीहरुले मुलुकमा अव्यवस्था फैलाउने कुनै कार्य नै गरेको अवस्था यहाँ छ’ फैसलामा भनिएको छ ।
फैसलामा म्याच फिक्सिङको विषयमा राज्य विरुद्धको अपराधको अभियोग लगाउनु कानुनी राज्यको अवधारणा विपरीत हुने पनि फैसलामा उल्लेख गरिएको छ । ‘‘राष्ट्र विप्लवमा आकर्षित हुने कानुन तानतुन गरेर प्रस्तुत म्याच फिक्सिङको विषयमा प्रयोग गर्न मिल्दैन । यसो गर्नु नेपालको संविधानले अनुशरण गरेको कानुनी राज्यको अवधारणा, विद्यमान कानुनको स्पष्ट उल्लंघन गरेमा मात्र सजाय गर्न मिल्छ, कानुनको अभावमा कसूर कायम गर्न र सजाय गर्न मिल्दैन भन्ने धारा २०(४) को मान्यतासमेतको विपरीत हुन जान्छ ।’
के थियो घटना ?
सन् २००८ मा भएको मर्डेका कप, सन् २००९ मा भएको साफ च्याम्पियनसिप, सन् २०११ मा मलेसियामा भएको मैत्रीपूर्ण खेल, सन् २०११ मा फिलिपिन्समा भएको मैत्रीपूर्ण खेल, सन् २०१२ मा भारतमा भएको नेहरु कप, सन् २०१४ मा कोरियामा भएको अन्तर्राष्ट्रिय फुटबल प्रतियोगितामा नेपाली राष्ट्रिय टिमका खेलाडीले अन्तर्राष्ट्रिय एजेन्टसँग मिलेर मोटो रकम लिएर खेल हारेको भन्दै प्रहरीले खेलाडीहरुलाई पक्राउ गरी अनुसन्धान अघि बढाएको थियो ।काठमाडौं । ट्रिनिडाडमा जारी क्यारेबियन प्रिमियर लिग (सीपीएल) मा लेग स्पिनर सन्दीप लामिछानेले उत्कृष्ट खेल प्रदर्शन गरेका छन । जमैका तलावाजबाट खेल्दै आउनु भएका उनी समूह चरणका सबै खेलमा खेलैपिच्छे विकेट लिन सफल हुए। सीपीएलको समूह चरणको सबै खेलहरु आइतबार राति सम्पन्न भएको छ । सीपीएलमा सहभागी ६ वटै टोली प्रत्येकले दश दश वटा खेल खेलेका थिए । सेन्ट किटस् विरुद्धको आठौं खेल वर्षाका कारण रद्द भयो । उक्त खेलमा सन्दीपले बलिङ गर्न पाएनन। बाँकी नौ वटा खेलमा भने उनले खेलैपिच्छे विकेट लिए । सन्दीपको बलमा विपक्षी खेलाडीहरुले खुलेर रन बनाउन सकेनन । उनले प्रत्येक खेलमा निकै किफायती बलिङ गरे । सन्दीपले समूह चरणका खेल सम्पन्न हुँदासम्म नौ खेलमा १२ विकेट लिए ।जमैकाले समूह चरणमा स्तरीय खेल प्रदर्शन गर्न नसके पनि सन्दीपले भने आफ्नो उत्कृष्ट खेल देखाए । जमैका समूह चरणका १० खेलमध्ये तीनमा जीत तथा ६ वटामा हारका साथ ७ अङ्क बटुल्दै अङ्क तालिकाको चौथो स्थानमा खुम्चियो । यद्दपी सन्दीपले भने जमैकाका लागि कसिलो बलिङ गरे ।सन्दीपले सेन्ट लुसियाविरुद्धको पहिलो खेलमा एक विकेट लिएका थिए । उक्त खेलमा उनले चार ओभरमा २३ रन खर्चिएका थिए । सो खेल जमैकाले ५ विकेटले जित्यो । यस्तै दोस्रो खेलमा समेत सन्दीपले एक विकेट लिएका थिए । उनले ट्रिनबागो नाइट राइडर्सविरुद्धको उक्त खेलमा ४ ओभरमा ३० रन दिएका थिए । उक्त खेल राइडर्सले सात विकेटले जितेको थियो । गुयाना अमेजन वारियर्सविरुद्धको तेस्रो खेलमा सन्दीपले दुई विकेट लिनुभयो । उनले सो खेलमा चार ओभरमा ८ रन मात्र खर्चिए । उक्त खेलमा उनले हालसम्मकै उत्कृष्ट खेल देखाए । तर सो खेलमा जमैका १४ रनले पराजित भयो ।यसैगरी आफ्नो चौथो खेलमा सन्दीपले एक विकेट लिए । गुएना अमेजन वारियर्सविरुद्धको उक्त खेलमा उनले चार ओभरमा मात्र १२ रन खर्चिए । सो खेलमा जमैका पाँच विकेटले विजयी भयो । यस्तै पाँचौ खेलमा सन्दीपले दुई विकेट लिए । बार्बाडोस ट्राइडेन्ससितको सो खेलमा उनले ४ ओभरमा १६ रन दिए । सो खेलमा जमैका ३६ रनले पराजित हुन पुग्यो ।यस्तै सेन्ट किट्स विरुद्धको छैटौँ खेलमा सन्दीपले दुई विकेट लिए । सो खेलमा उनले चार ओभर बलिङ गर्दै २७ रन खर्चिए । उक्त खेलमा जमैका ३७ रनले विजयी भयो । सातौँ खेलमा सन्दीपले एक विकेट लिए । ट्रिनबागो नाइट राइडर्सविरुद्धको सो खेलमा उहाँले चार ओभर बलिङ गर्दै २० रन दिनुभयो । सो खेलमा ट्रिनबागोले जमैकालाई १९ रनले पराजित गरेको थियो ।यस्तै सेन्ट किट्स विरुद्धको आठौं खेलमा सन्दीपले जमैकाका लागि बलिङ गर्न पाएनन। उक्त खेल वर्षाका कारण रद्द भएको थिरयो । तर नवौँ खेलमा भने सन्दीपले एक विकेट लिन सफल भए । बार्बाडोस ट्राइडेन्स विरुद्धको सो खेलमा उनले चार ओभर बलिङ गदै २६ रन दिए । उक्त खेलमा जमैका सात विकेटले पराजित हुनपुग्यो । समूह चरणको अन्तिम खेलमा सन्दीपले निकै किफायती बलिङ गरे । सेन्ट लुसिया विरुद्धको खेलमा उनले चार ओभर बलिङ गर्दै एक मेडन राखेर मात्र २० रन खर्चिए । तर उनको टोली जमैका भने उक्त खेलमा ११ रनले पराजित भयो ।सन्दीपको टोली जमैकाले अब मंगलबार सीपीएलको शीर्ष स्थानको टोली ट्रिनबागो नाइट राइडर्ससित सेमिफाइनल खेल खेल्नेछ । उक्त खेलमा हालसम्मको खेल प्रदर्शनको आधारमा सन्दीपले जमैकाको तर्फबाट बलिङ गर्न पाउने निश्चित जस्तै छ । जमैकाले बलिङ लाइन सन्दीप माथि निर्भर रहने गरेको छ । उनले विपक्षी खेलाडीलाई खुलेर रन बटुल्न दिएका छैनन। सन्दीप र अफगानिस्तानका युवा खेलाडी मुजिबउर रहमानले जसरी जमैकालाई बलिङमा साथ दिँदै आउनुभएको त्यसैगरी ब्याटिङ लाइन बलियो भएमा जमैकाले सेमिफाइनलमा जित्न सक्ने अनुमान गरिएको छ ।यस यामको सिपिएलका लागि जमैका तल्लावाहजले सन्दीपलाई ९० हजार अमेरिकी डलरमा अनुबन्ध गरेको हो । उनले यसअघि दुई पटक सीपीएल खेलिसकेका छन । पहिलो पटक सन् २०१८ मा उनलाई सेन्ट किट्स एन्ड नेभिस प्याट्रियट्सले ५ हजार अमेरिकी डलरमा अनुबन्ध गरेको थियो । दोस्रो पटक बार्बाडोस ट्रिडेन्टसले सन् २०१९ मा सन्दीपलाई ७० हजार डलरमा अनुबन्ध गरेको थियो । सीपीएल सकिएपछि सन्दीप इन्डियन प्रिमियर लिग (आईपीएल) खेल्न युनाइटेड अरब इमिरेटस् (युएइए) जानेछन । यस यामको आईपीएल कोरोना महामारीका कारण भारतमा आयोजना नभएर युएईमा हुँदैछ । सन्दीपले आईपीएलमा दिल्ली क्यापिटल्सबाट खेल्नेछन । उनी दिल्ली क्यापिटल्समा रु ३२ लाखमा अनुबन्धित भएका हुन। – राससकाठमाडौं । अखिल नेपाल फुटबल संघ (एन्फा) र सशस्त्र प्रहरी बल (एपीएफ) ले फुटबलका लागि मिलेर काम गर्ने भएका छन् । एपीएफले मुलुकमा फुटबलको समग्र विकासका लागि मिलेर काम गर्न एन्फासँग सहमत जनाएको छ । आइतबार हलचोकस्थित एपीएफ मुख्यालयमा आयोजित कार्यक्रममा दुवै पक्षले तल्लो तहको वृद्धि, युवा विकास र खेलको क्षमता अभिवृद्धि गर्न सहयोग गर्ने कुरामा सहमति भएको एन्फाले जनाएको छ ।एन्फाका अध्यक्ष कर्माछिरिङ शेर्पाले फुटबल नियामक निकायले नेपाली फुटबलको उत्तम भविष्य सुनिश्चित गर्न युवा विकासमा ध्यान केन्द्रित गरिरहेको बताए । ‘हामीले हाम्रो युवा प्रणालीलाई अझ राम्रो बनाउने योजना अघि सारेका छौं । यसले नेपाली फुटबलको विकासमा अन्ततः मद्दत पुग्नेछ,’ उनले भने । कार्यक्रममा एन्फाका उपाध्यक्ष उपेन्द्रमान सिंहले कार्यक्रकमो योजना प्रस्तुत गरेका थिए ।त्यस्तै कार्यक्रममा एपीएफका महानिरीक्षक (आईजीपी) शैलेन्द्र खनालले एन्फाले मुलुकमा फुटबलको विकासका लागि प्रस्तुत गरेको योजनाप्रति संगठन सकारात्मक रहेको बताए । एपीएफले नेपाली फुटबलको विकासमा योगदान पु¥याउन पाउँदा खुसी भएको बताए ।दुवई । इन्डियन प्रिमियर लिग (आइपिएल) २०२० को खेल तालिका सार्वजनिक भएको छ । आइपिएल सेप्टेम्बर १९ देखि नोभेम्बर १० सम्म संयुक्त अरव इमिरेट्स (यूएई) मा हुनेछ । आइपिएलको उद्धघाटन खेलमा सेप्टेम्बर १९ मा साविक विजेता मुम्बई इन्डियन्स र उपविजेता चेन्नई सुपर किंग्सबीच प्रतिस्पर्धा हुनेछ । खेल नेपाली समय अनुसार साँझ ७ ः ४५ पछि सुरु हुनेछ । आइपिएलमा १० दिन दुई खेल हुनेछन् । अन्य सबै दिन एक खेल हुने छ । खेल नेपाली समय दिउँसो ३ ः ४५ र साँझ ७ः४५ देखि सुरु हुने छन् । दुबईमा २४, आबूधाबीमा २० र शारजाहमा १२ खेल हुने छन् ।नेपाली लेग स्पिनर सन्दीप लामिछानेले सम्मिलित दिल्ली क्यापिटल्सले पहिलो खेल सेप्टेम्बर २० मा किंग्स इलेभेन पञ्जावविरुद्ध खेल्दै सुरुवात गर्ने छ । सेप्टेम्बर २१ मा सनराइजर्स हैदराबाद र रोयल च्यालेन्जर्स बेंगलोरबीच प्रतिस्पर्धा हुने छ । सेप्टेम्बर २२ मा राजस्थान रोयल्सले चेन्नईसँग खेल्ने छ । लिग चरणको अन्तिम खेल नोभेम्बर ३ मा हैदराबाद र मुम्बई भिड्ने छन् । प्ले अफ र फाइनल खेलेको स्थान पछि सार्वजनिक हुने छ ।जमैका । नेपाली लेगस्पिनर सन्दीप लामिछानेले सम्मिलित जमैका तलावाज क्यारेबियन प्रिमियर लिग (सिपिएल) को २८ औं खेलमा बार्बाडोस ट्राइडेन्ससँग ७ विकेटले पराजित भएको छ । योसँगै जमैकाले फाइनल प्रवेशका लागि सेमिफाइनलमा ट्रीनबेगो नाइट राइडर्ससँग प्रतिस्पर्धा गर्नु पर्ने भएको छ । जितका लागि १ सय ६२ रनको विजयी लक्ष्य पछ्याएको बार्बाडोसले १८.२ ओभरमा ३ विकेटको क्षतिमा पूरा गर्दै पाँचौ स्थानमा रहेर यस सिजन सम्पन्न गरेको छ ।
तीव्र गतिका बलर ओशान थोमसले पहिलो ओभरको पहिलो बलमै ओपनर जोनसन चाल्र्सलाई शून्यमा बोल्ड आउट गर्दै पेभिलिएन फर्काए । इनसाइड एज लागेर बोल्ड आउट हुन पुगेका थिए । अर्का तीव्र गतिका बलर प्रेस्टन म्याकस्वीनले दोस्रो ओभरको दोस्रो बलमा शम्राह ब्र्रूक्सलाई ५ रनमा बोल्ड आउट गर्दै जमैकालाई राम्रो सुरुवात दिलाए । तर बार्बाडोसका कप्तान जेसन होल्डर र जोनाथन कार्टरले तेस्रो विकेटका लागि ९० रनको साझेदारी गर्दै टोलीलाई जितको आधार तय गरेका थिए ।
१३ औं ओभरको तेस्रो बलमा सन्दीपले होल्डरलाई ६९ रनमा एलबिडब्लू आउट गर्दै जमैकालाई खेलमा फर्काउन प्रयास गरेपनि अन्य बलरको साथ पाउन सकेनन् । होल्डरले ४२ बलमा ९ चौका र ३ छक्का प्रहार गर्दै जितको आधार तय गरे । कार्टर ४४ बलमा ४ चौका सहित ४२ रनमा अविजित रहे । मिचेल सान्टनार २१ बलमा ३ चौका र २ छक्का सहित ३५ रनमा अविजित रहँदै जित पक्का गरे । सन्दीपले ४ ओभरमा २६ रन खर्चेर एक विकेट लिए । ओशान थोमस र प्रेस्टन म्याकस्वीनले एक एक विकेट लिए ।
त्यसअघि ब्रायन लारा स्टेडियममा टस जितेर ब्याटिङ रोजेको जमैकाले निर्धारित २० ओभरमा ४ विकेटको क्षतिमा १ सय ६१ रन बनाएको थियो । जमैका अलराउन्डर आन्द्रे रसेलले आक्रामक ब्याटिङ गर्दै २८ बलमा ४ चौका र ५ छक्का सहित ५४ रनको योगदान दिए । अन्तिम ओभरको पाँचौ बलमा राशिद खानले रसेललाई विकेटकिपर जोनसन चाल्र्सबाट स्टम्पिङ आउट गराएका थिए ।
त्यसअघि राशिदकै १८ औं ओभरको अन्तिम बल ठूलो सट खेल्ने धुनमा रसेल मिस हुँदै स्टम्पमा लागेपनि बेल नखस्दा आउट भएनन् । जमैकाले ओपनर जर्मेन ब्ल्याकवुडलाई पहिलो पटक ओपनिङ गराएको थियो । टि२० क्रिकेटमा पहिलो पटक ओपनिङ गरेका ब्ल्याकवुडले उत्कृष्ट ब्याटिङ गर्दै सिपिएलमा पहिलो अर्ध शतक प्रहार गरे । ब्ल्याकवुडले ७४ रनको महत्वपूर्ण इनिङ खेले ।
१७ औं ओभरको चौथो बलमा कप्तान जेसन होल्डरले बोल्ड आउट गर्नुअघि ब्ल्याकवुडले ५९ बलमा ५ चौका र ४ छक्का प्रहार गरे । जमैकालाई ओपनर ब्ल्याकवुड र ग्लेन फिलिप्सले ५१ रनको साझेदारी गर्दै राम्रो सुरुवात दिलाएका थिए । आठौं ओभरको तेस्रो बलमा फिलिप्सलाई जोशुवा विशोपले १७ रनमा क्याच आउट गराउँदै साझेदारी तोडे । १३ औं ओभरको तेस्रो बलमा आसिफ अलीलाई हेडन वाल्शले जोनसन चाल्र्सको हातबाट ५ रनमा समाताए ।
त्यसपछि मैदानमा आएका रसेलले ब्ल्याकवुडसँग मिलेर तेस्रो विकेटका लागि ३७ रनको साझेदारी गरेका थिए । कप्तान रोभमान पवेल ५ रनमा अविजित रहे । बार्बाडोसका जोशुवा विशोप, हेडन वाल्श, जेसन होल्डर र राशिद खानले एक एक विकेट लिए ।पेरिस । नेसन्स लिग फुटबलमा नेदरल्यान्डले जित निकालेको छ । शुक्रबार राति भएको खेलमा नेदरल्यान्डले पोल्यान्डलाई १–० गोलले पराजित गरेको हो । खेलमा पहिलो हाफ गोल रहित बराबरी खेलेको नेदरल्यान्डले दोस्रो हाफमा गोल गर्न सफल भएको हो ।
नेदरल्यान्डका लागि स्टीवन बर्गविजनले खेलको ६१ औँ मिनेटामा गरेको गोल नै निर्णायक बनेको थियो । नेसन्स लिगमा डच डच टिमले जितसँगै सुरुआत गरेको छ ।
त्यस्तै नर्वे अष्ट्रेरियासँग पराजित भएको छ । घरेलु मैदानमा भएको खेलमा नर्वे अष्ट्रियासँग २–१ ले पराजित भएको हो । खेलमा माइकल ग्रेगोरिट्स र मार्सेल सबिट्जरको पेनाल्टी गोलमा अष्ट्रियाले २–० को अग्रता बनाएको थियो । यता इर्लिङ हाल्याण्डले सिनियर टिमबाट पहिलो गोल गर्दै टिमलाई राहत दिलाए पनि टिमको हार भने टार्न सकेनन् ।
समूह एलको खेलमा काजकिस्तानले लिथुनियालाई २–० ले हराउँदा अल्बानियाले बेलारुसमाथि २–० को जित आत्मसाथ गर्यो । समूह एकै अर्को खेलमा इटालीले बोस्निया हर्जगोभिनासँग १–१ गोलको बराबरी खेल्दै खेल्यो । समूह एफको खेलमा चेक रिपब्लिकले स्लोभाकियाबिरुद्ध ३–१ को जित निकाल्यो ।लण्डन । लियोनल मेस्सीले अन्तत बार्सिलोना नछाड्ने भएका छन् । ३३ वर्षीय मेस्सी विगत २० वर्षदेखि क्याटलान क्लबमा आबद्ध छन् र १६ वर्षदेखि माथिल्लो डिभिजनमा खेलिरहेका छन् । गत अगस्टमा उनले क्लब छाड्ने इच्छा व्यक्त गर्दै व्यवस्थापनलाई यसको जानकारी दिएका थिए । तर अहिले आफ्नै निर्णयमा ‘बाध्यात्मक’ रुपमा उनी युूटर्न भएका छन् । अब चाडैँ उनले नयाँ प्रशिक्षक रोनाल्ड कोम्यानको प्रशिक्षणमा ट्रेनिङ सुरु गर्नेछन् । मेस्सीले नचाहनुको कारण यसरी गोल डटकमसँगको यसरी शेयर गरेका छन् ।
छोरासहित पुरै परिवार रोयो
जब मेस्सीले क्लब छाड्ने विषयमा श्रीमती र परिवारसँग कुराकानी गरे । तब निकै कठिन अवस्था निम्तियो । ‘पुरै परिवार रुन थाल्यो । मेरा छोराहरु बार्सिलोना छाड्न चाहन्नन् । उनीहरु स्कुल फेर्न चाहँदैनन् । तर मैले निके टाढाको सोचेको थिएँ । म माथिल्लो स्तरमा प्रतिस्पर्धा गर्न चाहन्छु । म च्याम्पियन्स लिगमा प्रतिस्पर्धा गर्न र उपाधि जित्न चाहन्छु । तपाईंले हार्न वा जित्न सक्नुहुन्छ । तर प्रतिस्पर्धा गर्नैपर्छ । हामी रोम, लिभरपुल वा लिस्बनमा जस्तै सहजै हार्न हँुदैन । यी सबै कुराले मलाई यो निर्णय लिनका लागि सोच्न बाध्य गराएको थियो ।’
मेस्सीले आफ्ना छोरा थिएगोसँगको हृदयविदारक संवाद पनि गोल डटकमसँग शेयर गरेका छन् । उनले कठिन अवस्थामा पनि सधंै आफुसँगै रहने श्रीमती एन्टोनेल्लाको प्रशंसा गरेका छन् । ‘माटियो अझै धेरै सानो छ र उसले अन्यत्र जानुुको अर्थ महसुस गर्न सक्दैन । थिएगो केही बुुझ्ने भइसकेको छ । टिभी हेरेपछि उनले मलाई केही सोध्यो ? मैले बार्सिलोना छाड्न बाध्य बनाइएको विषयमा केही बोल्न चाहिनँ ।’ मेस्सी भन्छन्, ‘उसले रुँदै बार्सिलोना बाहिर जान्न भन्यो । म फेरि भन्छु, यो निकै गाह्रो थियो । मसँग के भएको थियो भनेर बुुझ्न गाह्रो छ । यो निकै गाह्रो निर्णय थियो । मलाई थाहा छ बार्सिलोनाभन्दा राम्रो ठाउँ मैले पाउनेछैन ।’
नयाँ चुनौती आत्मसात् गर्ने मेस्सीको महत्वकांक्षामा अन्तिममा बार्सिलोनाका अध्यक्ष जोसेफ मारिया बार्टोमेउ बाधक बनेका हुन् । ‘मलाई लागेको थियो र ढुुक्क थिएँ कि म छाड्नका लागि स्वतन्त्र छु । अध्यक्षले सधैं भनेका थिए कि सिजनको अन्त्यमा बस्ने वा छाडन् भनेर निर्णय लिनसक्ने स्वतन्त्रता मलाई छ । तर, उनले बोली फेरे । मैले पनि बार्सिलोनाविरुद्ध अदालत जानेबारे सोच्नै सकिनँ ।’काठमाडौं । तत्कालिन प्रधानमन्त्री पुष्पकमल दाहाल (प्रचन्ड) नेतृत्वको सरकारले भलिबल खेललाई २०७४ जेठ ८ गते राष्ट्रियस्तरको खेलको मान्यता दिएको थियो । राष्ट्रियस्तरको खेलको मान्यता पाए पनि भलिबल खेलको प्रशिक्षणका लागि आफ्नै पूर्वाधार भने छैन । नेपाल भलिबल संघले जग्गा खोजिरहेको बताउँछ तर अझै सम्म कुनै टुङ्गो छैन । त्यसैले राष्ट्रिय स्तरको भलिबल खेलको ओझ झुकिरहेको छ ।  पुष्पकमल दाहाल ‘प्रचन्ड’ सरकारको नेतृत्वमा भएका धेरै निर्णय मध्ये २०७४ जेठ ८ गते भलिबललाई राष्ट्रिय खेलको मान्यता दिने निर्णय पनि एक हो । नेपाल भलिबल संघको लामो कसरत र पछिल्लो समय देशमा देखिएको लोकप्रियताले भलिबल राष्ट्रिय खेलको रुपमा स्थापित भइसकेको छ । सामान्य पूर्वाधारमा खेल्न सकिने र सबैलाई मनोरञ्जन दिने खेल भलिबलले राष्ट्रिय खेलको मान्यता पाए पनि अहिलेसम्म बामे सर्ने बाहेक केही उपलब्धी देखिएको छैन् । भलिबल खेलका लागि अन्तर्राष्ट्रिय स्तरको आफ्नै सुविधा सम्पन्न खेल मैदान आवश्यक छ । तर नेपाल भलिबल संघले अहिलेसम्म जग्गा खोज्ने बाहेक केही काम गर्न सकेको छैन् । नेपाल भलिबल संघका महासचिव जितेन्द्रबहादुर चन्दले जग्गा खोज्ने काम भइरहेको बताए ।
भलिबल खेलमा नेपाली महिला टोलीको प्रदर्शनले निकै चर्चा पाएको पनि छ । नेपालमा सम्पन्न १३ औं दक्षिण एसियाली खेलकुद (साग) मा महिला भलिबलले रजत पदक जित्दै उत्कृष्टताको संकेत दिइसेको छ । जुन नेपाली महिला टिमका लागि निकै ठूलो सफलताको रुपमा हेरिएको छ । तर महिलाको तुलानामा पुरुष टोलीको प्रदर्शन भने सम्झन लायक बनेन । त्यसको कारण नेपालको तयारी फितलो देखियो भने अन्य देशले भलिबलमा उल्लेख्य प्रगाति गरे । तयारी फितलो देखिनुको कारण भलिबलका लागि सामान्य पूर्वाधारमा खेल्नुपर्ने बाध्यता पनि हो । साँघुरा पूर्वाधारलाई अधिक्तम प्रयोग गर्दै आएको महिला टोलीलाई अब अन्तर्राष्ट्रिय स्तरमा प्रतिस्पर्धा गर्न पूर्वाधार अपुग देखिन्छ । जग्गा उपलब्ध भएपछि नेपालमा नै अन्तराष्ट्रिय स्तरको कोर्ट बनाउने महासचिव चन्दले बताए ।
सरकारले राष्ट्रिय खेल घोषणा गरे पनि भलिबललाई सोही नजरमा नहेरेको पक्कै हो । बारम्बार नेपाल भलिबल संघले छुट्टै भलिबल कोर्ट बनाउनका लागि पहल गरे पनि अहिलेसम्म स्थल अभावमा भौतारिनुपरेको छ । उज्वल भविष्य देखिएको भलिबल खेलको पूर्वाधार विकास र प्रशिक्षणलाई सरकारले समयमा नै ध्यान दिन सके नेपालले पनि अन्तर्राष्ट्रिय स्तरमा राम्रै स्थान ओगट्न सक्ने छ ।एजेन्सी । घरेलु टोली इङल्याण्डले अष्ट्रेलियामाथि जित दर्ता गर्दै पहिलो ट्वेन्टी–ट्वेन्टी क्रिकेट खेलमा जित हासिल गरेको छ । शुक्रबार साउथह्याम्प्टनमा भएको खेलमा इङल्याण्ड २ रनले विजयी हुँदै तीन खेलको सिरिजमा १–० को अग्रता लिन सफल रहयो । इङल्याण्डले दिएको १ सय ६३ रनको लक्ष्य पछ्याउने क्रममा अष्ट्रेलियाले २० ओभरमा ६ विकेट गुमाउँदै १ सय ६० रन मात्र जोड्न सक्यो ।अष्ट्रेलियाका लागि कप्तान आरोन फिन्च र डेविड वार्नरले पहिलो विकेटका लागि ९८ रनको साझेदारी गर्दौ उत्कृष्ट शुरुवात दिलाएका थिए । फिन्च ४६ रनमा आउट भए । स्टिभ स्मिथले १८ रन जोडे । यस्तै डेविड वार्नरले ५८ रन जोडे । इंग्ल्यान्डका लागि जोफ्रा आर्चर र आदील राशिदले २–२ विकेट लिँदा मार्क वुडले १ विकेट हात परे ।त्यसअघि टस हारेर ब्याटिङको निम्तो पाएको इङल्याण्डले निर्धारित २० ओभरमा ७ विकेटको क्षतिमा १ सय ६२ रन बनाएको थियो । इङल्याण्डका डेविड मलानले सर्वाधिक ६६ रनको योगदान दिए । जस बटलरले ४४ रनमा बनाए भने क्रिस जोर्डन १४ र आदिल राशिद १ रनमा अविजित रहे । टम कुरान ६ रनमा आउट भए ।अष्ट्रेलियाका स्पिनर एश्टन अगर, ग्लेन म्याक्सवेल, केन रिचर्ड्सनले २–२ विकेट लिए । प्याट कमिन्सको नाममा १ विकेट रह्यो । तीन खेलको सिरिज अन्तर्गत दोस्रो खेल आइतबार र अन्तिम खेल मंगलबार साउथह्याम्पटनमै हुनेछ ।काठमाडौं । नेपाली खेलाडी सन्दीप लामिछानेआबद्ध जमैका तलावाज क्यारेबियन प्रिमियर लिग (सिपिएल) टी २० क्रिकेटको सेमिफाइनलमा पुगेको छ ।आज बिहान सम्पन्न खेलमा गुयाना अमेजन वारियर्सले बारबाडोस ट्रिडेन्ट्सलाई ६ विकेटले पराजित गरेपछि जमैका आफ्नो खेल्न दुई खेल अगावै सेमिफाइनल पुग्न सफल भएको हो । यसअघि सन्दीपको टोली जमैकाको बिहीबार राति सेन्ट किट्स एण्ड नेभिस प्याट्रिओट्ससितको खेल भने वर्षाका कारण रद्द भएको थियो ।उक्त खेलमा दुवै टोली एकएक अंक बाँड्न बाध्य भए । तीन अंकमा सीमित सेन्ट किट्स प्रतियोगिताबाट बाहिरिएको छ । उसले हालसम्म नौ खेलमा एकमा जीत तथा आठमा पराजय भोगेको छ । जमैका हालसम्म आठ खेलमा तीनमा जीतका साथ सात अंकसहित चौथो स्थानमा छ ।लिगमा शतप्रतिशत नतिजा निकाल्न सफल ट्रिनबागो नाइट राइडर्स १६ अंक बनाउँदै यसअघि नै सेमिफाइनल पुगिसकेको छ । उसले दुई खेल खेल्न अझै बाँकी छ । लिगमा सबै खेल खेलिसकेको गुयाना अमेजन वारियर्स हालसम्म १० खेलमा ६ मा जीतका साथ १२ अंक बनाएर अन्तिम चारमा स्थान बनाउन सफल भएको छ ।यस्तै सेन्ट लुसिया जुक्स पनि सेमिफाइनलमा पुगिसकेको छ । उसले हालसम्म आठ खेलमा पाँचमा जित निकाल्दै १० अंक जोडेको छ । साविक विजेता बारबाडोस ट्रिडेन्ट्स भने नौ खेलमध्ये दुईमा मात्र विजयी भई चार अंकका साथ प्रतियोगिताबाट बाहिरिएको छ ।काठमाडौं । नेपाल क्रिकेट संघ (क्यान) ले नेपाली राष्ट्रिय टोलीका लागि मुख्य प्रशिक्षकसहित आठ प्रशिक्षकको माग गरेको छ । क्यानले एक मुख्य प्रशिक्षक र सात प्रशिक्षकको दरखास्त आह्वान गर्दै सूचना प्रकाशित गरेको हो । नेपाली क्रिकेट टोलीको मुख्य प्रशिक्षकका रुपमा काम गर्दै आएका उमेश पटुवालले राजीनामा दिएपछि उक्त पद रिक्त थियो । लामो समय मुख्य प्रशिक्षक नहुँदा प्रशिक्षणमा बाधा पुगेकाले उक्त पदका लागि दरखास्त आह्वान गरिएको क्यानका अध्यक्ष चतुरबहादुर चन्दले बताए ।यसैगरी क्यानले सातवटै प्रदेशका लागि एक एक प्रशिक्षकसमेत माग गरेको छ । क्यानले प्रमुख व्यवस्थापक, प्रमुख वित्तीय व्यवस्थापक र व्यवस्थापकका लागिसमेत दरखास्त आह्वान गरेको छ । क्यानले देशभर क्रिकेट खेलको विकास र विस्तार गर्न पहिलो पटक पत्येक प्रदेशमा प्रशिक्षक राख्ने यसअघि निर्णय गरेको थियो । प्रशिक्षणको अभावमा उनीहरुले खेल्ने मौका पाउन सकिरहेका थिएनन् । अब सबै प्रदेश र जिल्लाामा क्रिकेट खेलाडी उत्पादनमा मुख्य रुपमा जोड दिइने क्यान अध्यक्ष चन्दले बताए । – राससएजेन्सी, साउथह्याप्टन । अष्ट्रेलियाका विकेटकिपर एलेक्स केरी र युवा ब्याट्सम्यान मार्नस लाबुसेनले अभ्यास टि२० खेलमा उत्कृष्ट शतक प्रहार गरेका छन् । इंग्ल्यान्डविरुद्ध समान तीन टि२० आई र ओडिआई सिरिज खेल्नु अघि आरोन फिन्च(११ बाट प्याट कमिन्स–११ विरुद्ध उत्कृष्ट शतक प्रहार गरेका हुन् । यी दुई ब्याट्सम्यानको शतकमा फिन्च–११ ले दोस्रो टि२० अभ्यास खेलमा कमिन्स–११ लाई ३२ रनले पराजित गरेको छ ।
साउथह्याप्टनमा भएको दोस्रो अभ्यास खेलमा पहिला ब्याटिङ गरेको फिन्च(११ ले निर्धारित २० ओभरमा ३ विकेटको क्षतिमा २ सय २९ रन बनाएको थियो । ओपनर मार्नस लाबुसेनले ५१ बलमा १२ चौका र ३ छक्का सहित १ सय रनको शतकीय इनिङ खेले । लाबुसेनलाई १७ औं ओभरको अन्तिम बलमा स्पिनर एडम जम्पाले एलबिडब्लू आउट गरेका थिए । विकेटकिपर एलेक्स केरीले ६० बलमा १२ चौका र ३ छक्का सहित १ सय ७ रनको शतकीय इनिङ खेले ।
केरीलाई २० औं ओभरको तेस्रो बलमा केन रिचर्ड्सनले मिचेल मार्शबाट क्याच गराए । दोस्रो विकेटका लागि लाबुसेन र केरीले १ सय ८१ रनको उत्कृष्ट साझेदारी गर्दै विशाल योगफलमा पुर्याएका थिए । कप्तान आरोन फिन्च पहिलो ओभरको पाँचौ बलमा ५ रनमा आउट भएका थिए । ग्लेन म्याक्सवेल १० र युवा विकेटकिपर जोश फिलिपे १ रनमा अविजित रहे । कमिन्स ११ का एस्टन अगर, एडम जम्पा र केन रिचर्ड्सनले एक एक विकेट लिए ।
जितका लागि २ सय ३० रनको विजयी लक्ष्य पछ्याएको कमिन्स–११ ले १९.१ ओभरमा १ सय ९७ रनमा अल आउट भएको थियो । कमिन्स–११ का उत्कृष्ट लयमा रहेका ओपनर मार्कस स्टोइनिसले ३७ बलमा ७ चौका र ४ छक्का प्रहार गर्दै ६८ रनको योगदान दिए । स्टिभ स्मिथले २१ बलमा ५ चौका र २ छक्का सहित ४१ रनमा आउट भए ।
डेविड वार्नर १, एस्टन अगर २६ र एडम जम्पा ६ रनमा आउट भए । स्पिनर नाथन लायनले ४ ओभरमा १ मेडन सहित २९ रन खर्चेर ४ विकेट लिए । ड्यानियल स्याम्सले ४ ओभरमा ३५ रन खर्चेर ३ विकेट लिए । एन्ड्रु टाईले २ र जोश हेजलवुडले १ विकेट लिए । त्यसअघि पहिलो अभ्यास टि२० खेलमा फिन्च ११ ले कमिन्स ११ लाई २३ रनले पराजित गरेको थियो । अष्ट्रेलियाले इंग्ल्यान्डविरुद्ध सिरिज खेल्नुअघि तयारीको लागि अभ्यास खेल खेल्दै आएको छ ।
अष्ट्रेलिया र इंग्ल्यान्डबीचको पहिलो टि२० खेल सेप्टेम्बर ४ मा साउथह्याप्टनमा हुने छ । दोस्रो खेल ६ तेस्रो तथा अन्तिम खेल ८ सेप्टेम्बरमा साउथह्याप्टनमै हुने छ । पहिलो ओडिआई खेल ११ सेप्टेम्बरमा म्यानचेस्टरमा हुने छ । दोस्रो खेल १३ सेप्टेम्बर र अन्तिम १६ सेप्टेम्बरमा म्यानचेस्टरमै हुने छ । जसको लागि दुबै टोलीले आफ्नो टोली घोषणा गरि सकेका छन् ।




एजेन्सी, स्पेन । बार्सिलोनाका कप्तान लियोनल मेस्सीको भविष्यबारे छलफल गर्न पिता एंव एजेन्ट जोर्गे मेस्सी बुधबार बार्सिलोनाका अध्यक्ष जोसेप मारिया बोर्टोमेउलाई भेट्न स्पेन पुगेका छन् । प्राइभेट जेटमा जोर्गे अर्जेन्टिनाबाट स्पेनको बार्सिलोना एरपोर्टमा स्थानिय समय अनुसार बिहान ६ः४५ बजे पुगेका हुन् । पछिल्लो समय मेस्सी र क्लबबीच रहेको विवादका विषय टुंगाउन उनी त्यहाँ पुगेको विश्वास गरिएको छ । जोर्गे मेस्सीले बार्सिलोनका अध्यक्ष बोर्टोमेउ र बोर्डका अन्य पदाधिकारीसँग भेट्ने बताइएको छ ।
मेस्सीले क्लब छाड्न चाहेको पत्र लेखेयता उनको र क्लबबीच सम्बन्ध चिसिएको छ । ३३ वर्षे अर्जेन्टिनी फरवार्ड कुनै पनि अवस्थामा बार्सिलोना छाड्न चाहिरहेका छन् । त्यहि कारणले उनी आइतबार पिसिआर टेष्ट र सोमबारको अभ्यासमा सामेल भएनन् । झन्डै २० वर्ष बार्सिलोनामा बिताएका मेस्सी अब भने बार्सिलोनामा नबस्ने टुंगोमा पुगेका छन् । यद्दपी क्लबले भने त्यसमा सहमति जनाएको छैन । ला लिगाले पनि मेस्सीले क्लब छाड्ने अवस्थामा ७ सय मिलियन युरो रिलिज क्लज सम्झौतामा उल्लेख रहेको बताएको छ । मेस्सी भने सम्झौताको अन्तिम वर्ष उक्त प्रावधान लागु नहुने दावी गरिरहेका थिए ।
मेस्सी र बार्सिलोनाबीच बुधबार र बिहीबार छलफल हुने बताइएको छ । मेस्सीकातर्फबाट उनका बाबुले छलफलमा भाग लिनेछन् । यसअघि जोर्गेले नै क्लबसँग सम्झौता नविकरणबारे छलफल गरिरहँदा मेस्सीले बिचमै उक्त प्रक्रिया रोकेका थिए ।काठमाडौं । नेपाल राष्ट्रिय तथा अन्तर्राष्ट्रिय खेलाडी संघले फुड बैंकलाई खाद्यान्न् सहयोग गरेको छ । संघले बुधबार गोदावरी नगरपालिकाको सहयोग तथा स्थानीय युवाको सक्रियतामा सञ्चालित ‘हुनेले दिऊँ, नहुनेले लिएर जाउँ’ भनेर सञ्चालन गरेको फुड बैंकलाई सहयोग गरेको हो ।
संघ दैनिक ज्याला मजदुरी गरी खाने २०० जनालाई पुग्नेगरी खाद्यान्न बुधबार सहयोग गरेको हो । खेलाडी संघले लकडाउनको बेला पनि सहयोग गर्दे आएको अध्यक्ष दीपक श्रेष्ठले बताए ।ललितपुरका विभिन्न स्थानमा विगत नौ दिनदेखि फुड बैंकहरु सञ्चालनमा आएका छन् । विश्वभर महामारीका रुपमा फैलिएको कोरोना भाइरसका कारण अहिले उपत्यकामा निषेधाज्ञा जारी छ । यस्तो अवस्थमा दैनिक ज्याला मजदुरी गरेर खाने व्यक्तिहरुको मर्मलाई ध्यानमा राख्दै युवाहरुले फुड बैंक खोलेका हुन् ।एजेन्सी, लण्डन । पाकिस्तानले तेस्रो तथा अन्तिम टि२० आई खेलमा घरेलु टोली इंग्ल्यान्डलाई ५ रनले पराजित गर्दै सिरिज बराबरीमा सकाएको छ । पाकिस्तानको जितसँगै तीन टि२० आई सिरिज १–१ को बराबरीमा सकिएको छ । यस अघि पहिलो खेल वर्षाको कारण नतिजा विहिन हुँदा दोस्रो खेलमा इंग्ल्यान्ड ५ विकेटले विजयी भएको थियो । जितका लागि १ सय ९१ रनको विजयी लक्ष्य पछ्याएको इंग्ल्यान्डले निर्धारित २० ओभरमा ८ विकेटको क्षतिमा १ सय ८५ रन बनाउन सक्यो । इंग्ल्यान्डका अलराउन्डर मोईन अलीले सर्वाधिक ६१ रनको योगदान दिए । अन्तिम विकेटका रुपमा १९ औं ओभरको पाँचौ बलमा वहाब रियाजले कट एण्ड बोल्ड आउट गर्नुअघि मोइन अलीले ३३ बलमा समान ४ चौका र छक्का प्रहार गरे । पहिलो ओभरको चौथो बलमा ओपनर जोनी बेयरस्टोलाई शाहिन अफ्रिदीले शून्यमा बोल्ड आउट गरे । चौथो ओभरको पाँचौ बलमा डेविड मलानलाई इमाद वासिमले ७ रनमा फखर जमानबाट क्याच गराएका थिए ।
सातौं ओभरको अन्तिम बलमा कप्तान ओईन मोर्गन १० रनमा रन आउट भएपछि इंग्ल्यान्ड दबाबमा परेको थियो । आठौं ओभरको पाँचौ बलमा हरिस रउफले ओपनर टम ब्यान्टनलाई ३१ बलमा ८ चौका सहित ४६ रनमा एलबिडब्लूआउट गरे । साम विलिंग्स २६ र लुईस ग्रेगरी १२ रनमा आउट भए । पकिस्तानका शाहिन अफ्रिदीले ४ ओभरमा २८ रन खर्चेर २ विकेट लिए । वहाब रियाजले ४ ओभरमा २६ रन खर्चेर २ विकेट लिए । हरिस रउफ र इमाद वासिमको नाममा १–१ विकेट रह्यो ।
त्यसअघि म्यानचेस्टरमा टस हारेर पहिला ब्याटिङ गरेको पाकिस्तानले निर्धारित २० ओभरमा ४ विकेटको क्षतिमा १ सय ९० रन बनाएको थियो । पाकिस्तानका मोहम्मद हफिजले ५२ बलमा ४ चौका र ६ छक्का सहित ८६ रनमा अविजित रहँदै उत्कृष्ट इनिङ खलेका थिए । हफिजले दोस्रो खेलमा पनि उत्कृष्ट अर्ध शतक प्रहार गरे । दोस्रो ओभरको पहिलो बलमा फखर जमानलाई मोईन अलीले १ रनमा बोल्ड आउट गरे । पाँचौ ओभरको दोस्रो बलमा कप्तान बाबर आजमलाई टम करनले २१ रनमा बोेल्ड आउट गरे । बाबरले १८ बलमा ३ चौका प्रहार गरे ।
त्यसपछि क्रिजमा आएका हैदर अलीले कीर्तिमानी अर्ध शतक प्रहार गरे । पाकिस्तानको सियिनर टोलीबानट डेब्यु खेल खेलेका युवा ब्याट्सम्यान हैदरले ३३ बलमा ५ चौका र २ छक्का सहित ५४ रनको योगदान दिए । उनी पाकिस्तानबाट टि२० आई डेब्युमा अर्ध शतक प्रहार गर्ने पहिलो ब्याट्सम्यान बनेका छन् । हैदरलाई १५ औं ओभरको दोस्रो बलमा क्रिस जोर्डनले बोल्ड आउट गरे । हैदर र हफिजले तेस्रो विकेटका लागि एक सय रनको शतकीय साझेदारी गर्दै बलियो योगफलको आधार तय गरेका थिए । शादब खान ११ बलमा २ चौका सहित १५ रनमा आउट भए । इंग्ल्यान्डका क्रिस जोर्डनले ४ ओभरमा २९ रन खर्चेर २ विकेट लिए । मोइन अली र टम करनले १–१ विकेट लिए । पाकिस्तानका मोहम्मद हफिज प्लेयर अफ द सिरिज र म्यान अफ द म्याच दुबै चुनिए । इंग्ल्यान्डले अव सेप्टेम्बर ४, ६ र ८ मा अष्ट्रेलियाविरुद्ध तीन टि२० आई सिरिज खेल्ने छ । सेप्टेम्बर ११, १३ र १६ मा इंग्ल्यान्ड र अष्ट्रेलियाबीच तीन ओडिआई सिरिज खेल हुने छ । पाकिस्तानको भने तत्काल कुनै अन्तर्राष्ट्रिय खेल छैन ।काठमाडौं । कोरोना भाइरस महामारीका कारण बढ्दो लकडाउनले गर्दा सहिद स्मारक ‘ए’ डिभिजन लिग अन्योलमा परेको छ । वर्ष २०७७ को लिग समय नजिकिँदै गर्दा यस सिजनको लिग हुने नहुनेको अन्योल रहेको बताइएको छ ।  गत वर्षको लिग सर्कल पूरा नभएको भन्दै यस वर्षको ‘ए’ डिभिजन लिग नहुने सम्भावना रहेको अखिल नेपाल फुटबल संघ (एन्फा) का अध्यक्ष कर्माछिरिङ शेर्पा बताउँछन् । उनले बाँकी रहेका लिग खेल पूरा गर्नुपर्ने चुनौती रहेकाले ‘ए’ डिभिजन लिगको नयाँ सिजन अन्योलमा रहेको बताए ।‘यस्तै हुने हो भने २०७७ सालको ‘ए’ डिभिजन लिग नहुन सक्छ । किनभने हामीले पहिलो सिजनको सर्कल पूरा गर्न सकेका छैनौं,’ शेर्पाले भने, ‘पहिलो चुनौती त हामीले यसै सिजनका बाँकी खेल सक्नुपर्यो् । ‘बी’, ‘सी’ डिभिजन लिग, नेसनल लिग, महिला लिग र युथ प्रोग्रामहरू सक्न बाँकी नै छन् । यिनीहरू सक्न हामीसँग चैतसम्मका लागि समय छ ।’
उनले चैतसम्म सिजनका बाँकी लिग र खेल सक्नुपर्ने भएकाले पहिलोको खेल तालिका प्रभावित हुने सम्भावना धेरै भएको बताए । ‘हामीसँग सिजनका बाँकी खेल सक्न चैतसम्मको समय छ । तर, मंसिर/पुसतिर ‘ए’ डिभिजन लिग सुरु हुन्छ । ‘ए’ डिभिजन लिग सुरु गर्नुपूर्व ‘बी’, ‘सी’ पनि त सकिनुप¥यो । अब बाँकी लिग नै नसकी ‘ए’ डिभिजन लिन गर्न मिल्दैन । अब ‘ए’ डिजिन लिग सुरु गर्नुपर्ने हुन्छ भने बाँकी सबै लिग स्थगित गर्नु पर्ने अवस्था आउछ । जुन सम्भव छैन,’ उनले भने ।
उनले प्रशिक्षणका लागि सरकारले अनुमति दिनुपर्ने बताए । प्रतियोगिता गर्नुअघि प्रशिक्षणका लागि अनुमति दिन आवश्यरक भएको उनको भनाइ छ । उनले भने, ‘हामी लिग सुरु गर्न क्लब र एन्फा मिलेर पीसीआर परीक्षण गरेरै भए पनि तयार छौं । तर, सरकारको बढ्दो लकडाउनको निर्णयले क्लबहरूसँग पनि छलफल गर्न पाएका छैनौं । सरकारको निर्णय नै फिक्स भएन । तर, क्लबहरूले यसअघि पनि बन्द ढोकामा खेल्न तयार रहेको बताएका थिए ।’एजेन्सी, दिल्ली । अष्ट्रेलियाका लेग स्पिनर एडम जम्पालाई रोयल च्यालेन्जर्स बेंगलोर यस सिजनको इन्डियन प्रिमियर लिग (आइपिएल) को लागि टोलीमा अनुबन्ध गरेको छ । अष्ट्रेलियाका तीव्र गतिका बलर केन रिचर्ड्सनले ब्यक्तिगत कारण आइपिएल गुमाउने भएपछि बेंगलोरले जम्पालाई भित्र्याएको हो । हाल जम्पा र रिचर्ड्सन इंग्ल्यान्डविरुद्ध समान तीन ओडिआई र टि२० आई सिरिजको लागि साउथह्याप्टनमा छन् । रिचर्ड्सन पहिलो सन्तानको पिता बन्न लागेको हुँदा आइपिएल नखेल्ने भएका हुन् ।
जम्पाको आगमनले बेंगलोरको स्पिन आक्रामक बलियो बन्ने छ । संयुक्त अरव इमिरेट्स (यूएई) का पिच पनि स्पिनरलाई सहयोगी मानिन्छ । जम्पासँगै बेंगलोरमा स्पिनरको रुपमा भारतीय युजभेन्द्र चहल, वासिन्टन सुन्दर, पवन नेगी र इंग्ल्यान्डका मोईन अली छन् । जम्पा गतवर्ष पुषमा भएको आइपिएल अक्सनमा बिकेका थिएनन् । जम्पाले उक्त अक्सनमा आफ्नो न्युनतम मूल्य १ करोड ५० लाख भारतीय रुपैयाँ तोकेका थिए ।
जम्पाले २०१९(२० को बिग ब्यास लिगमा मेलबर्न स्टार्सबाट १२ खेलमा २० विकेट लिदै उत्कृष्ट प्रर्दशन गरेका थिए । विराट कोहली कप्तान रहेको बेंगलोर पहिलो पटक उपाधि जित्ने सोचमा छ । अष्ट्रेलिया र इंग्ल्यान्डबीचको टि२० आई र ओडिआई सिरिज सेप्टेम्बर १६ मा सकिने छ ।
आइपिएल उक्त सिरिज सकिएको तीन दिनपछि अर्थात सेप्टेम्बर १९ देखि सुरु हुने छ । जसको कारण इंग्ल्यान्ड भ्रमणमा रहेका बेंगलोरका जम्पासँगै ओपनर आरोन फिन्च र युवा विकेटकिपर जोश फिलिपेले सुरुवाती खेल गुमाउने छन् ।काठमाडौं । अखिल नेपाल फुटबल संघ (एन्फा)का अध्यक्ष कर्माछिरिङ शेर्पाले खेलकुद प्रशिक्षण तत्काल सुरु गर्न सरकारलाई सुझाएका छन् । कोरोना कहरकै बीच छिमेकी देशहरुले खेलकुद गतिविधि अघि बढाएको उल्लेख गर्दै एन्फा अध्यक्ष शेर्पाले अन्तराष्ट्रिय मापदण्ड अनुसार खेलकुद प्रशिक्षण सुरु गर्नुपर्ने बताएका हुन् । ‘लकडाउनको बेला खेल प्रशिक्षण सुरु गर्यौ भने कोरोनाबिरुद्ध रोग प्रतिरोधात्मक क्षमता समेत बढ्छ । सरकारले आधिकारिक रुपमा खेलकुद प्रशिक्षण सुरु गरेको खण्डमा लकडाउन खुल्ने बित्तिकै प्रतियोगिता सुरु गर्न समेत सहज हुन्छ ।’ कुराकानी गर्दै शेर्पाले भने ।
विश्व फुटबलको सर्वोच्च निकाय फिफा र विश्व स्वास्थ्य संगठन (डब्लूएचओ)को मापदण्ड अनुसार अन्य देशमा खेलकुद प्रशिक्षण सुरु भईसकेको बताउँदै शेर्पाले प्रशिक्षण सुरु भएको अवस्थामा युवा तथा सिनियर खेलाडीलाई हौसला मिल्ने बताए । ‘धेरै देशमा फिफा र डब्लूएचओको मापदण्ड अनुसार अभ्यास सुरु भईसकेको छ । प्रशिक्षण सुरु भएमा युवा तथा सिनियर खेलाडीको हौसला बढ्थ्यो ।’ उनले भने, ‘प्रशिक्षण सुरु भएको खण्डमा मानसिक रुपमा बलियो हुने अवस्था बन्थ्यो ।’ सरकारले भदौ १ गतेबाट अन्तराष्ट्रिय खेलकुद स्पर्धाको तयारीका लागि प्रशिक्षण खूल्ला गर्ने निर्णय गरेको थियो । सोही अनुसार एन्फा, क्रिकेट संघ (क्यान) लगायतका खेलकुद संघले प्रशिक्षण सूरु गर्ने तयारी समेत थालेका थिए ।
फुटबल संघले भदौ १ गतेबाट राष्ट्रिय टिमको बन्द प्रशिक्षणको तयारी अन्तिम चरणमा पुर्याएको थियो । कोरोना संक्रमणको दर बढ्ेसंगै सरकारले लगाएको निषेधाज्ञाका कारण खेलकुद संघहरुले प्रशिक्षणको कार्यक्रम अनिश्चित समयका लागि बन्द गर्ने निर्णयमा पुगेका थिए ।
एन्फा अध्यक्ष शेर्पाले तत्काल खेलकुद प्रशिक्षण सुरु भएको अवस्थामा लकडाउन खुल्ने बित्तिकै प्रतियोगिता अघि बढाउन सहयोग मिल्ने धारणा राखे ।
‘प्रशिक्षण नियमित सञ्चालन गर्न सकेको अवस्थामा लकडाउन खुल्ले बित्तिकै विना दर्शक प्रतियोगिता सुरु गर्न सकिन्छ । बिना दर्शकको अन्तराष्ट्रिय स्तरको मैत्रीपूर्ण खेल गराउन सकिन्छ ।’ शेर्पाले भने, ‘खेल वातावरण सिर्जना गरेमा युवा, बालबालिका सबैलाई मनोबैज्ञानिक रुपमा बलियो बनाउने काम हुन्छ । समाजमा सकारात्मक सोचको विकास हुन्छ ।’ उपत्यकामा कोरोना संक्रमण बढेसंगै सरकारले तीन जिल्लामा भदौ ४ गतेदेखि लागू हुने गरि निषेधाज्ञा जारी गरेको थियो । सरकारले निषेधाज्ञा जारी गरेसंगै मुर्झाउन लागेको खेलकुद प्रशिक्षण पूर्ण रुपमा बन्द अवस्थामा छ । कोरोनाको संक्रमण बढेसंगै खेलकुद गतिविधि अघि बढाउने बिषयमा युवा तथा खेलुकद मन्त्रालय र राष्ट्रिय खेलकुद परिषद् (राखेप) अन्यौलमा देखिएका छन् ।
एन्फा अध्यक्ष शेर्पाले सरकारले आधिकारिक रुपमै खेलकुद प्रशिक्षणका लागि अनुमती प्रदान गरेर अघि बढ्नुपर्ने धारणा राखे ।
‘सरकारले समय निर्धारण गरेरै प्रशिक्षणलाई खुल्ला गर्न सक्छ । खेलकुद एकैचोटी सुरु गर्छु भन्ने हुदैन । विस्तारै गतिविधि र स्तर बढाउँदै लैजानुपर्छ ।’ उनले भने, ‘खेल गतिविधि अघि बढाउन सकेको खण्डमा कोरोनाकै दौरान सकारात्मक काम देखिन्छ ।’एजेन्सी, उरुग्वे । बार्सिलोनाका उरुग्वेली फरवार्ड लुइस सुआरेजलाई इटालियन च्याम्पियन युभेन्टसले अनुबन्धको प्रयास गर्ने भएको छ ।
अर्जेन्टिनी फरवार्ड गोन्जालो हिगुएनले युभेन्ट्स छाडेपछि टोली अर्को स्ट्राइकरको खोजीमा रहेको छ । त्यसका बार्सिलोनाका लुइस स्वाआरेजलाई भित्राउने गरि युभेन्ट्सले प्रयास थालेको छ । उरुग्वेली फरवार्ड सुआरेज बार्सिलोनाका नयाँ प्रशिक्षक रोनाल्ड कोम्यानको योजनामा नरहने प्रष्ट भएपछि गन्तव्यको खोजीमा छन् ।
ला गजेटा डेलो स्पोर्टसका अनुसार स्वाआरेजका प्रतिनिधि र युभेन्ट्सबीच दुई पटक सम्म छलफल भइरहेको छ । बार्सिलोनामा ६ वर्ष बिताएका सुआरेजलाई भित्राउनका लागि युभेन्ट्सका उपाध्यक्ष पाभेल नेदभेदले दुई पटक सम्म छलफल गरिसकेको बताइएको छ ।
बार्सिलोनामा जस्तै युभेन्ट्समा पनि सुआरेजलाई बार्षिक रुपमा १० मिलियन युरो पारिश्रमिक दिने सहमति बनेको विश्वास गरिएको छ । इटालीको कर प्रणालीका कारण युभेन्ट्सले थप ५ मिलियन युरो दिने बताइएको छ ।
युभेन्ट्सले रोमाका इडेन जेकोलाई पनि लिने प्रयास गरेको थियो । बोसनियाका जेकाका लागि युभेन्ट्सले झन्डै १० मिलियन युरो सरुवा रकम दिनुपर्नेछ । तर, सुआरेज भने फ्रि ट्रान्सफरमा रहने सम्भावना छ । सम्झौताको अन्तिम वर्षमा रहेका सुआरेजलाई बार्सिलोनाले बिनासर्ट फुकुवा गर्न खोजेको थियो । युभेन्टसको प्रशिक्षक आन्द्रीए पिर्लोले आफ्नो पहिलो पत्रकार सम्मेलनमा नै हिगुआइनले क्लब छाड्ने र अर्का अर्जेन्टिनी फरवार्ड पाउलो डिबाला क्लबमै रहेको स्पष्ट पारेका थिए । पिर्लोले हिगुआइनसँग व्यक्तिगत रुपमा भेटेर नै आफ्नो निर्णयबारे जानकारी दिएको बताएका हुन् ।
‘उनी च्याम्पियन र महान् खेलाडी हुन् । तर, यहाँ उनको समय सकिएको छ । हामीले एक अर्काबीच छलफल गर्यौर र निर्णय लियौं । म उनलाई धेरै सम्मान गर्छु । तर, हामीले अलग हुने निर्णय लिएका छौ,’ पिर्लाेले पत्रकार सम्मेलनमा भने । युभेन्ट्सका तेस्रा महँगा खेलाडी हिगुआइन २०१६ मा इटालियन क्लब नेपोलीबाट ७५ मिलियन पाउन्डमा युभेन्टस पुगेका थिए । स्पेनिस क्लब रियल म्याड्रिडका पुर्व खेलाडी समेत रहेका हिगुआइनले लोनमा इंग्लिस क्लब चेल्सी र इटालियन क्लब एसी मिलानबाट समेत खेलिसकेका छन् । हिगुआइनले युभेन्ट्सका लागि १ सय ४९ खेलमा ६६ गोल गरेका छन् ।
पिर्लोले डिबालालाई सुपरस्टार फरवार्ड क्रिस्टियानो रोनाल्डोको पार्टनरको रुपमा राख्न चाहेका छन् । ‘ड्याबाला बजारमा उपलब्ध हुने छैनन् । उनी मेरो लागि महत्वपूर्ण खेलाडी हुन् । उनी जति सक्दो चाँडो फर्कनेछन् । उनी क्लबको योजनाको अंश हुन्,’ पिर्लोले भने । पिर्लोले आफू सहि समयमा क्लबको प्रशिक्षक बनेको समेत जनाएका छन् । ‘मैले निर्णय लिनुअघि सोच्ने समय पाइन । सबै यति चाडो भयो की मैले हुन्छ भनिहालें । मैले यो निर्णय गर्नुको कारण म आफूलाई यो ठाउँमा ठिक देखेर हो.’ उनले भने । खेलाडीको रुपमा युभेन्टसका लागि ४ पटक लिग जितेका पिर्लो जुलाईको अन्त्यमा यू-२३ टोलीको प्रशिक्षकमा नियुक्त भएका थिए । तर त्यसको एक साता नबित्दै उनलाई सिनियर टोलीको जिम्मेवारी दिइयो । च्याम्पियन्स लिगमा लियोनसँग पराजित भएपछि क्लबले माउरिजियो सार्रीलाई निकालेको थियो ।एजेन्सी, स्पेन । स्पेनिस ला लिगाको नयाँ सिजन अन्तर्गत रिये म्याड्रिड र बार्सिलोनाबीच हुने विश्वप्रसिद्ध ‘एल क्लासिको’ भिडन्त अक्टोबरमा हुने भएको छ । नयाँ सिजनको ला लिगा १३ सेप्टेम्वर २०२० बाट शुरु भएर २३ मे २०२१ मा सम्पन्न हुनेछ । बार्सिलोनाले घरेलु मैदानमा इल्चेसँग तथा रियल म्याड्रिडले घरेलु मैदानमा गेटाफेसँग खेल्दै सिजनको सुरुवात गर्नेछ । स्पेनिस फुटबल फेडेरेसन (आरएफइएफ) ले जारी गरेको नयाँ सिजनको खेल तालिका अनुसार सिजनको पहिलो ‘एल क्लासिको’ अर्थात बार्सिलोना र रियल म्याड्रिडबीचको भिडन्त सातौ राउन्डमै अक्टोबरमा हुने भएको हो । खेल बार्सिलोनाको घरेलु मैदान नोउक्याम्पमा २५ अक्टोबरमा हुनेछ ।
दोस्रो एल क्लासिको रियल म्याड्रिडको घरेलु मैदानमा ११ अप्रिल २०२१ मा हुनेछ । जुन ला लिगाको ३०औं राउन्डको खेल हो । बार्सिलोनाले अवे मैदानमा एइवरसँग तथा रियल म्याड्रिडले घरेलु मैदानमै भिल्लारियलसँग खेल्दै सिजनको अन्त्य गर्नेछ ।  अघिल्लो सिजनको क्लासिकोमा एक खेल रियल म्याड्रिडले २–० ले आफ्नो पक्षमा पार्दा एक खेल गोलरहित बराबरीमा सकिएको थियो । यस्तै म्याड्रिड डर्वी (रियल र एट्लेटिको) बीचको पहिलो खेल रियलको घरेलु मैदानमा १३ डिसेम्वर २०२० मा तथा दोस्रो खेल एट्लेटिकोको मैदानमा ७ मार्च २०२१ मा हुनेछ ।
अगस्टमा युरोपियन प्रतियोगितामा संलग्न ५ टोली र शीर्ष डिभिजनमा बढुवाको लागि प्ले अफ खेलेको टोलीले सिजनको पहिलो राउन्डमा सहभागी हुनेछैन । जसमा युरोपियन प्रतियोगितामा सहभागी एट्लेटिको मड्रिड, सेभिल्ला, रियल म्याड्रिड, बार्सिलोना र शीर्ष डिभिजनमा बढुवाको लागि प्ले अफ खेलेका इल्चे रहेका छन् ।
एट्लेटिको, बार्सिलोना, सेभिल्ला र इल्चेको दोस्रो राउन्डको खेल पनि स्थगित हुनेछ । उनीहरुले रियल म्याड्रिड र गेटाफेभन्दा पछि सिजनको अन्तिम खेल खेलेका थिए ।  ग्रानडाले ला लिगाको चौथो राउन्डको खेल हुने समयमा युरोपा लिगको प्ले अफ खेल्नुपर्ने भएकाले सेप्टेम्वर ३० मा ओसासुनासँग हुने भनिएको खेल १२ जनवरीमा हुने ला लिगाले जनाएको छ । यस्तै ला लिगाले कुनै पनि समस्या नआए २३ मार्चमा सिजन सकिने बताएको छ ।काठमाडौं । अन्तर्राष्ट्रिय क्रिकेट काउन्सिल (आईसीसी) ले नेपाली राष्ट्रिय क्रिकेट टिमका खेलाडीको २०१९ को तलब पठाएको छ । आईसीसीले सोमबार बेलुका एक वर्षको तलब नेपाल क्रिकेट संघ (क्यान) को खातामा पठाएको क्यानका अध्यक्ष चतुरबहादुर चन्दले जानकारी दिए । नेपाली टिमका २२ खेलाडी र १ जना भिडियो एनालिस्ट गरी २३ जनाको तलब पठाएको हो ।
खेलाडीको तलब आईसीसीले पठाएको तीन दिनमा क्यानको खातामा आइपुग्ने र त्यसपछि खेलाडीको खातामा पठाइने अध्यक्ष चन्दले जानकारी दिए । यसपटक आईसीसीबाट खेलाडीहरुको तलब विगतमा भन्दा मासिक १० हजार रुपैयाँ बढेर आउनेछ । नेपाली खेलाडीलाई ए, बी र सी ग्रेडमा बर्गीकरण गरिएको छ । ए ग्रेडका खेलाडीले मासिक ४५ हजार, बी ग्रेडकाले ३५ हजार र सी ग्रेडकाले २५ हजार रुपैयाँको दरले तलब पाउनेछन् । यसअघि आईसीसीले २०१७ र २०१८ को खेलाडीहरुको तलब एकमुष्ट रुपमा २०१९ फेब्रुअरीमा पठाएको थियो ।काठमाडौं । कोरोना भाइरसको संक्रमणलाई ध्यानमा राखेर काठमाडौं उपत्यकामा अहिले निषेधाज्ञा जारी छ । यसले धेरै क्षेत्रमा प्रभाव परेको छ । निषेधाज्ञाको प्रभाव खेल क्षेत्र र खेलाडीलाई पनि उत्तिकै परेको छ ।  महामारीबीच केही समय प्रशिक्षणमा फर्किएका खेलाडी पुनः घरमा बस्नत बाध्य छन् । करिब चार महिना लकडाउनको समयमा प्रशिक्षण नगरी घरमा बसेका खेलाडीहरू पुनः दुई साता घरमा बस्न बाध्य भए । निषेधाज्ञाअघि सरकारले खेलाडीहरूको प्रशिक्षणका लागि भदौ १ देखि अनुमति दिएको थियो । कोरोना भाइरसले बढ्दो रुप लिएपछि पुनः सरकारले कुनै पनि खाले खेल प्रशिक्षण गर्न अनुमति नभएको जनायो । यसको प्रत्यक्ष मर्कामा भने दैनिक सेल्फ प्रशिक्षणदेखि लिएर नजिकैको खेल स्थानमा प्रशिक्षण गर्ने खेलाडीलाई पर्न गयो ।
१३औं दक्षिण एसियाली खेलकुद प्रतियोगिता सागकी स्वर्ण विजेता तेक्वारन्दोकी सन्जिला तिमल्सिना लकडाउनपछिको केही सहज समयमा घरनजिकको चौरमा प्रशिक्षणका लागि जान्थिन् । उनलाई हाल त्यो प्रशिक्षणका लागि पनि अनुमति छैन । धेरै पछि सुरु भएको प्रशिक्षण पुनः बन्द भएपछि उनलाई नरमाइलो लागेको छ । ‘लकडाउनपछि सुरु भएको प्रशिक्षणले केही खुसी ल्याएको थियो । खेलमा केही सहज हुने आशा पनि थियो । पुनः कोरोना संक्रमणले सतायो । प्रशिक्षण पनि बन्द भयो,’ सन्जिलाले भनिन्, ‘लकडाउनको समय भए पनि केही सहज वातावरण मिलाएर प्रशिक्षण गर्न जान हुन्थ्यो निषेधाज्ञा भएको र कोरोनाको महामारी फैलिएकाले अहिले असहज भएको छ ।’
यता त्रिभुवन आर्मी क्लबका फुटबल खेलाडी विकेश खवास पनि हाल सेल्फ आइसोलेसनमा छन् । निषेधाज्ञा पहिले आर्मीको हेडक्वानर्टरमा सेल्फ प्रशिक्षणमा व्यस्त विकेश अहिले भने प्रशिक्षण गरेका छैनन् । आर्मी क्लबको हेडक्वा्र्टरमा केही व्यक्तिलाई कोरोना संक्रमण भएका कारण सिल छ । उनललाई निषेधाज्ञाले केही असर गरेको छ । कोरोना भाइरसको संक्रमणलाई ध्यानमा राखी सेल्फ प्रशिक्षण गर्ने अवस्था पनि छैन । उनी हाल सबै खेलाडीजस्तै सेल्फ आइसोलेसनमा छन् । यो अवस्था चाँडै अन्त्य भएर सहज अवस्था आओस् भन्ने उनको धारणा छ ।
‘लकडाउनदेखि नै आर्मीको हेडक्वाछर्टरमा सेल्फ प्रशिक्षण गरिरहेको थिएँ । अहिले तयो अवस्था छैन । कोरोना भाइरसको महामारीले केही कम रुप लिँदा प्रशिक्षणमा फर्कने आशा भने थियो । अब लकडाउन पनि छैन । अब निषेधाज्ञा छ । यस्तोमा हामीले पनि केही भन्ने अवस्था छैन । यही अवस्था जारी रहे प्रदर्शनमा कमी आउने चिन्ता छ,” सागका स्वर्ण विजेता विकेशले भने ।
करातेमा सागमा स्वर्ण जितेकी कुसुम खड्का अहिले राजधानीबाहिर छन् । कोरोना महामारीबीच सेल्फ प्रशिक्षण गरिरहेकी उनी अहिले कुनै पनि प्रशिक्षण गरिरहेकी छैनन् । सरकारले भदौ १ देखि प्रशिक्षणको अनुमति दिने भनेपछि राजधानीमा आएर प्रशिक्षण गर्न तयार भएकी उनी अहिले निराश छिन् । राजधानीमा प्रशिक्षकसँग प्रशिक्षण नगरे पनि उनी सेल्फ प्रशिक्षण पनि गरिरहेकी छैनन् । कुसुममा आफ्नो लय गुम्ने भने चिन्ता छ ।
‘सेल्फ प्रशिक्षणमा लामो समय बिताइरहेकी थिएँ । भदौ १ देखि मैले प्रशिक्षणलाई प्रथामिकता दिने सोच बनाएकी थिएँ । अवस्था सामान्य हुन सकेन । अहिले सेल्फ प्रशिक्षण गर्ने अवस्था छैन । अवस्था सामान्य हुनेबित्तिकै प्रशिक्षणमा फर्कने आशा छ । खेल र प्रशिक्षण नहुँदा खेलको स्तर गुम्नो चिन्ता भने सधैं रहिरहन्छ,’ उनले भनिन् ।काठमाडौं । नेपाली खेलाडी सन्दीप लामिछाने सम्मिलित जमैका तलावाजले क्यारेबियन प्रिमियर लिग (सीपीएल) अन्तर्गत आफ्नो सातौँ खेल आज राति खेल्दै छ । सन्दीपको टोली जमैकाले आज राति पौने आठ बजे ट्रिन्बागो नाइट राइडर्सविरुद्ध सातौँ खेल खेल्ने छ ।ट्रिन्बागो नाइट राइडर्स उक्त प्रतियोगितामा अहिलेसम्म अपराजित रहेको छ । अहिलेसम्म खेलको ६ खेलबाट १२ अंक जोड्दै ट्रिन्बागो तालिकको शीर्ष स्थानमा छ । यसपालि ट्रिन्बागो सिपिएलको उपाधिको सबैभन्दा दाबेदारका रुपमा देखापरेको छ । जारी प्रतियोगितामा सन्दीपको टोली जमैकाको खेल प्रदर्शन मध्यमस्तरको रहेको छ । जमैकाले हालसम्म खेलको ६ खेलमा तीनका जित तथा तीनमा हारका साथ ६ अंक जोडेको छ । जमैका अंक तालिकाको चौथो स्थानमा छ ।जमैकाको हालसम्मको खेल प्रदर्शन मध्यम किसिमको रहे पनि सन्दीपले भने आफ्नो उत्कृष्ट खेल प्रदर्शन गर्दै आएका छन् । उनले हालसम्म खेलेका ६ खेलमा नौ विकेट लिइसकेका छन् । सन्दीपले सेन्ट लुसिया विरुद्धको पहिलो खेलमा एक विकेट लिएका थिए । उक्त खेलमा उनले चार ओभरमा २३ रन खर्चिएका थिए ।यस्तै दोस्रो खेलमा सन्दीपले एक विकेट लिएका थिए । उनले ट्रिनबागो नाइट राइडर्सविरुद्धको खेलमा ४ ओभरमा ३० रन दिएका थिए । गुयाना अमेजन वारियर्सविरुद्धको तेस्रो खेलमा सन्दीपले दुई विकेट लिए । उनले सो खेलमा चार ओभरमा ८ रन मात्र खर्चिए । उक्त खेलमा उनले हालसम्मकै उत्कृष्ट खेल देखाएका थिए ।यसैगरी आफ्नो चौथो खेलमा सन्दीपले एक विकेट लिए । गुएना अमेजन वारियर्स विरुद्धको खेलमा उनले चार ओभरमा मात्र १२ रन खर्चिए । यस्तै पाँचौ खेलमा उनले दुई विकेट लिएका थिए । बर्बाडोस ट्राइडेन्ससितको खेलमा उनले ४ ओभरमा १६ रन दिएका थिए । यसैगरी सेन्ट किट्स एण्ड नेभिस प्याट्रियोट्सविरुद्धको छैटौँ खेलमा सन्दीपले दुई विकेट लिएका थिए । उक्त खेलमा उनले चार ओभरमा २९ रन विपक्षी टोलीलाई दिएका थिए ।जमैकाले खेलेका हालसम्मका ६ वटै खेलमा सन्दीपले आफ्नो स्थान सुरक्षित राखेका छन् । उनले सबै खेलमा किफायती बलिङ गर्दै आएका छन् । विपक्षी टोलीका खेलाडीले उनको बलमा खासै रन बनाउन सकेका छैनन् । त्यसैले आजको खेलमासमेत सन्दीपले खेल्न पाउने सम्भावना अत्यधिक रहेको छ । यस यामको सिपिएलको लागि जमैका तल्लावाहजले सन्दीपलाई ९० हजार अमेरिकी डलरमा अनुबन्ध गरेको हो । उनले यसअघि दुई पटक सीपीएल खेलिसकेका छन् ।पाउने भए क्रिकेट खेलाडीले पारिश्रमिकनेपाली राष्ट्रिय क्रिकेट टोलीका खेलाडीले आफ्नो एक वर्षदेखि पाउन बाँकी पारिश्रमिक डेढ वर्षपछि पाउने भएका छन् । अन्तर्राष्ट्रिय क्रिकेट परिषद् (आईसीसी) ले नेपाली राष्ट्रिय क्रिकेट टोलीका खेलाडीको एक वर्षको पारिश्रमिक पठाउने भएको छ ।आइसीसीले सन् २०१९ मा नेपाली राष्ट्रिय क्रिकेट टोलीका २२ खेलाडी तथा एक भिडियो एनालिस्टको पाउन बाँकी पारिश्रमिक नेपाल क्रिकेट संघ (क्यान) को खातामा पठाउन लागेको हो । क्यानको खातामा रकम आउन दुई तीन लाग्ने र उक्त रकम रकम चाँडै नै खेलाडी र भिडियो एनालिस्टलाई उपलब्ध गराइने क्यानका अध्यक्ष चतुरबहादुर चन्दले जानकारी दिए ।राष्ट्रिय टोलीका खेलाडीले सन् २०१९ पछि आफ्नो नियमित पाउनुपर्ने पारिश्रमिक पाउन सकेका थिएनन् । यसपटक आईसीसीले खेलाडीको पारिश्रमिकमा विगतमा भन्दा मासिक रु १० हजार बढी पारिश्रमिक पाउने छन् । क्यानले नेपाली खेलाडीलाई ए, बी र सी श्रेणीमा विभाजन गरेको छ ।उनीहरुमध्ये ए श्रेणीमा रहेका खेलाडीले मासिक रु ४५ हजार, बी श्रेणीमा रहेका खेलाडीले रु ३५ हजार तथा सी श्रेणीमा रहेका खेलाडीले रु २५ हजार पारिश्रमिक पाउने छन् । क्यानले यसअघि ए श्रेणीमा रहेकालाई मासिक रु ३५ हजार, बी श्रेणीमा रहेकालाई रु २५ हजार तथा सी श्रेणीमा रहेका खेलाडीलाई रु १५ हजार पारिश्रमिक उपलब्ध गराउँदै आएको थियो ।आईसीसीले पारिश्रमिकका लागि खेलाडीको सूची मागेपछि क्यानले भदौ पहिलो साता २३ जनाको नाम पठाएको थियो । क्यानले पठाएको खेलाडीको सूची क्यान निलम्बन फुकुवा हुनु अघिकै हो । सन् २०१९ को पारिश्रमिकका लागि खेलाडीको सूची आईसीसीलाई पठाइएको थियो ।यसअघि क्यान निलम्बनमा रहेको अवस्थामा खेलाडीको पारिश्रमिक आईसीसीले नै उपलब्ध गराउँदै आएको थियो । आईसीसीले सन् २०१८ मा दुई वर्षको पारिश्रमिक राष्ट्रिय खेलकूद परिषद् (राखेप) मार्फत पठाएको थियो । त्यसयता खेलाडीले आफ्नो पारिश्रमिक पाउन सकेका थिएनन् । क्यानले खेलाडीलाई पारिश्रमिकका लागि यसअघि तीन वर्गमा विभाजन गरेको थियो । त्यही अनुसार नै २१ खेलाडीका लागि आईसीसीले पारिश्रमिक उपलब्ध गराउँदै आएको थियो ।ए श्रेणीमा कप्तान ज्ञानेन्द्र मल्ल, पारस खड्का, शरद भेषवाकर, बसन्त रेग्मी, सन्दीप लामिछाने, दीपेन्द्रसिंह ऐरी र सोमपाल कामी, बी श्रेणीमा करण केसी, शक्ति गौचन, आरिफ शेख, अनिलकुमार साह, रोहितकुमार पौडेल, ललितनारायण राजवंशी र ललितसिंह भण्डारी तथा सी श्रेणीमा दिलीप नाथ, सुवास खकुरेल, सुनील धमला, सुशन भारी, किशोर महतो, विनोद भण्डारी र सागर पुन छन् । भिडियो एनालिस्टका रुपमा रमन शिवाकोटीको नाम आईसीसीलाई पठाइएको थियो । यसपटक राजु रिजालको नाम थप गरिएको क्यानले जनाएको छ । – राससकाठमाडौं । नेपाललाई पहिलो अन्तर्राष्ट्रिय पदक दिलाउने धावक जीतबहादुर केसी कोरोना संक्रमित भएका छन् । काठमाडौं महानगरपालिका–१४ कलङ्कीका ७२ वर्षीय उनलाई सोमबार कोरोना संक्रमण पुष्टि भएको हो । दिसामा रगत देखिएपछि केसीलाई काठमाडौंको बयोधा अस्पताल लगिएको थियो ।उक्त अस्पतालमा उपचार गर्नुअघि उनको पीसीआर परीक्षणका लागि स्वाब संकलन गरिएको केसीका जेठा छोरा योगेन्द्र केसीले जानकारी दिए । केसीको पीसीआर परीक्षणको रिपोर्ट पोजेटिभ आएको टेकु अस्पतालले सोमबार साँझ फोनमा जानकारी गराएको थियो । केसी हाल घरमै आइसोसेलनमा बसिरहेका छन् ।सन् १९७३ मा फिलिपिन्सको मनिलामा सम्पन्न एशियाली एथलेटिक्स च्याम्पियनसीपमा केसीले कास्य पद प्राप्त गरेका थिए । अन्तर्राष्ट्रिय प्रतियोगितामा नेपालले प्राप्त गरेको यही नै पहिलो पदक हो । केसीले राष्ट्रिय प्रतियोगितामा पनि एक दर्जनभन्दा बढी स्वर्ण पदक जितेका थिए । – राससकाठमाडौं । नेपालका लागि पहिलो अन्तर्राष्ट्रिय पदक विजेता जीतबहादुर केसी कोरोना भाइरस कोभिड १९ संक्रमण भएको छ । दिसामा रगत देखिएपछि उपचारका लागि अस्पताल पुर्‍याइएका उनको पीसीआर परीक्षण गर्दा कोरोना पोजेटिभ देखिएको हो ।उपचारका लागि स्टार अस्पताल लगिएका केसीको स्वाब संकलन गरी टेकु पठाइएको थियो । केसी अहिले होम आइसोलेसनमा रहेको उनका छोरा योगेन्द्र केसीले जानकारी दिए । ७२ वर्षे केसीले नेपालका लागि सन् १९७३ मा फिलिपिन्समा भएको एसियन एथलेटिक्स च्याम्पियनसिपमा कास्य पद जितेका थिए । नेपाल राष्ट्रिय तथा अन्तर्राष्ट्रिय खेलाडी संघका अध्यक्ष दीपक श्रेष्ठले केसीका बारेमा युवा तथा खेलकुद मन्त्रालय र नेपाल ओलम्पिक कमिटीलाई जानकारी दिएको बताएका छन् ।काठमाडौं । विश्व फुटबलमा शीर्ष डिभिजनको लिग राष्ट्रिय टोलीको मेरुदण्डको रुपमा हेरिन्छ । नेपालमा सहिद स्मारक ‘ए’ डिभिजन लिगको अभ्यास छ । पछिल्लो पटक १४ क्लबले लिगमा सहभागिता जनाउँदा एउटा क्लब ‘बी’ डिभिजनमा घटुवा भयो । घटुवा भएका क्लब शीर्षमा फर्किएको विरलै उदाहरण छन् । लिगको पुछारमा रहेपछि सरस्वती युथ क्लब हालसालै सम्पन्न ‘ए’ डिभिजिन लिगबाट ‘बी’ डिभिजनमा घटुवा भयो । १३ औं चरणको खेल सकिदा टोलीले एक जित र एक बराबरी खेलेको थियो भने ११ खेलमा सरस्वतीले नतिजा सुम्पिएको थियो । त्यसपछि दशक लामो ‘ए’ डिभिजनको अस्तित्व सरस्वतीले गुमाउन पुग्यो ।
सुरुआतबाट नै लिगमा कमजोर देखिएको सरस्वतीलाई १३औं चरणका खेल सम्म आइपुग्न निकै धौ धौ भयो । यसमा क्लबका थुप्रै पदाधिकारीहरू दुःखी छन । सरस्वती पछिल्लो लिगको उदाहरण हो । तर यस्ता क्लब धेरै छन् । ती मध्येको भक्तपुरको मध्यपुर युथ अहिले ‘ए’ डिभिजन लिगबाट हराइसकेको छ । मध्यपुर युथ एसोसिएसनका अध्यक्ष उपेन्द्रमान सिंहले कुनैपनि क्लब शीर्ष डिभिजनमा रहिरहन आर्थिक पाटो महत्वपूर्ण हुने बताए । आर्थिक पाटोमा कमजोर हुँदा क्लबले उत्कृष्ट खेल खेल्न नसक्ने र शीर्ष डिभिजनको अस्तित्व समेत गुमाउनुपर्ने अवस्था आउने सिंहले बताए ।
कुनैपनि नेपाली क्लब दोस्रो डिभिजनमा झ¥यो भन्दा पनि किन पुनः शीर्ष डिभिजनमा फर्किन सक्दैनन् भन्ने हो । फुटबलको इतिहासमा रेलिगेसनमा झरेका अधिकांश क्लब फेरी उक्लन सकेका छैनन् ।  उनीहरूको अस्तित्व समाचारमा मात्र सिमित हुने गरेको छ । एक जमानामा अन्नपूर्ण, सुनाखरी, महाबीर, नोर्बुलिङ, लालुपाते टिम, नक्साल खेलमण्डल, काठमान्डू क्लब, बौद्ध, ब्वाइज स्पोट्र्स, स्वयम्भू, कोइलापानी, सुन्धारा, ज्ञानेश्वर, बालकुमारी, नघल टोल टिम जस्ता क्लबले ‘ए’ डिभिजनका खेल खेलेका थिए । अहिले नाम सुन्दा अचम्म लाग्छ । तर यी क्लबहरू अहिले अस्तित्वमा छैनन् ।
रानीपोखरी कर्नर टिम (आरसीटी), न्युरोड टिम (एनआरटी) र संकटा जस्ता क्लबमा विभिन्न उप क्लब पनि थिए । धेरै खेलाडी भएकाले त्यस अन्तर्गतका हाँगा क्लबहरूले लिगमा प्रतिस्पर्धा गर्थे । ती सबै क्लब ‘बी’ डिभिजनमा घटुवा भएपछि विलिन भए । आरसीटीका सातवटा क्लब थिए भने संकटाको सेतो र रातोगरी दुई टोली थिए । यस्तै एनआरटीसँग योङ एनआरटी पनि थियो । अहिले यी क्लबमा मुस्किलले टोली पुग्छ । ‘बी’ डिभिजनमा झरेसँगै उठ्न नसक्नुको कारण नयाँ क्लबहरुको उदय र लगानी कर्ताको इच्छामा नयाँ क्लब देखिएको बताउँछन्, फुटबल विश्लेशक सञ्जीब मिश्र ।
विदेशी अभ्यासलाई नियाल्दा घटुवा भएको फुटबल क्लब शीर्ष डिभिजनमा फर्किन दिन रात मेहनत गर्छन् । त्यस्ता क्लबले खेल भावना विपरित हुने कुनै पनि विषयलाई सुस्म निगरानी गर्दछ । तर नेपालमा भने यस विषयमा खासै चासो देखिँदैन । आपसी दोसारोपणमा क्लब पदाधिकारी फाट्छन् र आबद्ध खेलाडी नयाँ क्लबको खोजीमा भौतारिने प्रबृतिले क्लबको नाम मेटिने गरेको तीतो सत्य हो ।एजेन्सी, सिड्नी । अष्ट्रेलियाका स्टार ब्याट्सम्यान ग्लेन म्याक्सवेलले अभ्यास खेलमा उत्कृष्ट शतक प्रहार गरेका छन् ।साउथह्याप्टनमा भएको आरोन फिन्च ११ विरुद्ध म्याक्सवेलले प्याट कमिन्स ११ बाट एक दिवसिय अभ्यास खेलमा शतक प्रहार गरेका हुन् । कमिन्स ११ ले फिन्च ११ लाई २ विकेटले हराएको छ । जितका लागि २ सय ५० रनको विजयी लक्ष्य पछ्याएको कमिन्स ११ ले ४१.३ ओभरमा ८ विकेटको क्षतिमा पूरा गरेको थियो । कमिन्स ११ को जितमा ग्लेन म्याक्सवेलले १ सय १४ बलमा ११ चौका र २ छक्का सहित १ सय ८ रनको शतकीय इनिङ खेले । म्याक्सवेललाई ३८ औं ओभरको दोस्रो बलमा नाथन लायनले मिचेल स्टार्कबाट क्याच गराए । ओपनर मार्कस स्टोइनिसले ७१ बलमा १२ चौका र २ छक्का सहित ८७ रन जोडे । कमिन्स ११ का अन्य स्टिभ स्मिथ ८, एलेक्स केरी १५ र एस्टन अगर ११ रनमा आउट भए । फिन्च ११ का मिचेल स्टार्कले ९ ओभरमा ४६ रन खर्चेर २ विकेट लिए । नाथन लायनले ९.३ ओभरमा ४७ रन खर्चेर ३ विकेट लिए । राइले मेरिडिथले ७ ओभरमा २ मेडन सहित ३७ रन खर्चिदै २ विकेट लिए ।
त्यसअघि साउथह्याप्टनमा पहिला ब्याटिङ गरेको फिन्च ११ को टोली ४८.४ ओभरमा २ सय ४९ रनमा अल आउट भएको थियो । ओपनर डेभिड वार्नर ३४, मार्नस लाबुसेन २१, आरोन फिन्च ९, मिचेल मार्श १८, ड्यानियल स्याम्स २८ रनमा आउट भए । तल्लोक्रममा एन्ड्रु टाईले ५० बलमा ६ चौका र ३ छक्का सहित ५९ रनको योगदान दिए । मिचेल स्टार्कले ५४ बलमा ६ चौका सहित ४१ रन जोडेका थिए । टोलीमा ११ औं खेलाडी नपुग्दा स्याम्सले दुई पटक ब्याटिङ गरेका थिए । स्याम्स पछिल्लो पटक २० रनमा आउट भए । मार्कस स्टोइनिसले ७ ओभरमा ३१ रन खर्चेर ४ विकेट लिए । प्याट कमिन्स र एडम जम्पाले समान २ विकेट लिए । एस्र्टन अगर र जोश हेजलवुडले १–१ विकेट लिए । अष्ट्रेलिया समान तीन ओडिआई र टि२० आई सिरिजको लागि इंग्ल्यान्ड भ्रमणमा एक हप्ता अघि निस्केको थियो । अष्ट्रेलिया र इंग्ल्यान्डबीचको पहिलो टि२० खेल सेप्टेम्बर ४, दोस्रो ६ र तेस्रो तथा अन्तिम ८ मा हुने छ । सेप्टेम्बर ११, १३ र १६ मा क्रमश ः पहिलो, दोस्रो र तेस्रो तथा अन्तिम ओडिआई खेल हुने छ । टि२० साउथह्याप्टनमा र ओडिआई म्यानचेस्टरमा हुने छ ।




एजेन्सी, लण्डन । कप्तान ओईन मोर्गनको उत्कृष्ट ब्याटिङमा इंग्ल्यान्डले दोस्रो टि२० खेलमा पाकिस्तानलाई ५ विकेटले पराजित गरेको छ । यससँगै इंग्ल्यान्डले ३ खेलको सिरिजमा १–० को अग्रता लिएको छ । जितका लागि १ सय ९६ रनको विजयी लक्ष्य पछ्याएको इंग्ल्यान्डले १९.१ ओभरमा ५ विकेट गुमाउँदै जित हासिल गर्यो । इंग्ल्यान्डको सानदार जितमा कप्तान मोर्गन नायक बने । मोर्गनले ३३ बलमा ६ चौका र ४ छक्का सहित ६६ रनको योगदान दिए । मोर्गनको यो १४ औं टि२० आई अर्धशतक हो ।  डेविड मलान ३६ बलमा ६ चौका र १ छक्का सहित ५४ रनमा अविजित रहँदै जित पक्का गरे । तेस्रो विकेटका लागि मोर्गन र मलानले १ सय १२ रनको उत्कृष्ट शतकीय साझेदारी गरेपछि जित सहज बनेको थियो । ओपनर जोनी बेयरस्टो र टम ब्यान्टनले उत्कृष्ट सुरुवात दिलाएका थिए । स्पिनर शादब खानको सातौं ओभरको दोस्रो बलमा जोनी बेयरस्टो ठूलो सट खेल्नेक्रममा टप एज लागेर इमाद वासिमबाट २४ बलमा ४ चौका र २ छक्का सहित ४४ रनमा आउट भए । लगत्तै अर्को बलमा ब्यान्टन २० रनमा एलबिडब्लू आउट भए । ब्यान्टनले १६ बलमा १ छक्का प्रहार गरे ।
कप्तान मोर्गनलाई हरिस रउफले १७ औं ओभरको पाँचौ बलमा वैकल्पिक फिल्डर खुशदिल शाहबाट क्याच गराउँदै साझेदारी तोडेका थिए । शादब खानले मोईन अलीलाई १ रनमा क्याच आउट गराए । साम बिलिंग्स १० रनमा क्याच आउट भए । पाकिस्तानका स्पिनर शादब खानले ४ ओभरमा ३४ रन खर्चेर ३ विकेट लिए । हरिस रउफले ४ ओभरमा ३४ रन खर्चेर २ विकेट लिए ।
त्यसअघि म्यानचेस्टरमा टस हारेर ब्याटिङको निम्तो पाएको पाकिस्तानले २० ओभरमा ४ विकेटको क्षतिमा १ सय ९५ रन बनाएको थियो । उत्कृष्ट ब्याटिङ गरेका मोहम्मद हफिज ३६ बलमा ५ चौका र ४ छक्का सहित ६९ रनमा क्याच आउट भए । हफिजले आफ्नो टि२०आई करिअरको १२ औं अर्ध शतक २६ बलमै पूरा गरेका थिए । हफिजलाई अन्तिम ओभरको पाँचौ बलमा टम करनले कप्तान ओइन मोर्गनबाट क्याच आउट गराएका थिए ।
पाकिस्तानलाई ओपनर बाबर आजम र फखर जमानले पहिलो विकेटका लागि ८.३ ओभरमा ७२ रनको साझेदारी गर्दै राम्रो सुरुवात दिलाए । स्पिनर आदिल राशिदको बलमा ठूलो सट खेल्ने धुनमा फखर टम ब्यान्टनबाट ३६ रनमा क्याच आउट हुन पुगेका थिए । फखरले २२ बलमा ५ चौका र १ छक्का प्रहार गरे ।
बाबरलाई १३ औं ओभरको चौथो बलमा आदिलले नै साम विलिंग्सको हातबाट ५६ रनमा समताए । बाबरले ४४ बलमा ७ चौका प्रहार गरे । उनको यो टि२० आई करिअरको १४ औं अर्ध शतक हो । हफिज र बाबरले दोस्रो विकेटका लागि ४० रनको साझेदारी गरेका थिए । हफिजले शोएब मलिकसँग मिलेर तेस्रो विकेटका लागि ५० रनको साझेदारी गरेपछि विशाल योगफलको आधार बनेको थियो । हफिज पाकिस्तानबाट शोएब मलिकपछि टि२० आईमा २ हजार रन पूरा गर्ने मात्र दोस्रो ब्याट्सम्यान बनेका छन् । क्रिस जोर्डनले १७ औं ओभरको तेस्रो बलमा शोएब मलिकलाई ११ बलमा १ चौका सहित १४ रनमा क्याच आउट गराए ।
इफ्तिखर अहमद ९ बलमा ८ रन जोड्दै नटआउट रहे । इंग्ल्यान्डका आदिल राशिदले ४ ओभरमा ३२ रन खर्चेर २ विकेट लिए । क्रिस जोर्डन र टम करनले १–१ विकेट लिए । पहिलो खेल वर्षाको कारण रद्ध हुन पुगेको थियो । तेस्रो तथा अन्तिम खेल मंगलबार हुने छ ।एजेन्सी, अर्जेन्टिना । राष्ट्रपति अल्बर्टो फर्नान्डेजले लियोनेल मेस्सीलाई स्वदेश फर्केर निवेल्स ओल्ड ब्वाइजमा आफ्नो करियर अन्त्य गर्न आग्रह गरेका छन् । क्लब छाड्ने इच्छा व्यक्त गर्दै मेस्सीले बार्सिलोनालाई पत्र लेखे यता उनको भविष्यबारे निकै चर्चा भइरहेको छ । ला लिगाले हालै उनको करारमा रहेको ७० करोड युरोको रिलज क्लजभन्दा कम रकममा क्लब छाड्न नसक्ने बताएपछि उनको भविष्यबारे थप अन्यौलता देखिएको छ । यसका बावजुद धेरै क्लबहरुसँग मेस्सीको नामहरु जोडिएका छन् । जसमा म्यान्चेस्टर सिटी अग्रस्थानमा रहेका छ भने यो दौडमा पेरिस सेन्ट जर्मेन, इन्टर मिलान र युभेन्टस पनि जोडिएको छ ।
३३ वर्षको उमेरमा पनि गत सिजन व्यक्तिगतरुपमा उत्कृष्ट प्रदर्शन गरेका मेस्सीले अझै युरोपियन फुटबलमा राम्रो प्रदर्शन गर्न सक्छन् । यसका बावजुद अर्जेन्टिनीहरु भने मेस्सी स्वदेश फर्कन सक्ने सपना साकार हुन सक्नेमा आशावादी छन् । हालै मात्र मेस्सीले बाल्यकालमा खेलेको क्लब निवेल्स ओल्ड ब्वाइज क्लबका समर्थकहरुले रोजारियोको सडकमा मेस्सीको समर्थनमा जुलुस निकालेका थिए । अहिले अर्जेन्टिनाकै राष्ट्रपतिले पनि मेस्सी र क्लबको सो पुनर्मिलन हेर्ने इच्छा व्यक्त गरेका छन् ।
‘तिमी हाम्रो हृदयमा छौँ र तिमीलाई हामीले हाम्रो देशमा खेलेको देखेका छैनौँ,’ फर्नान्डेजले सी५एनमार्फत मेस्सीलाई सन्देश सुनाए, ‘निवेल्स ओल्ड ब्वाइजमा आफ्नो करियर अन्त्य गरेर हामीलाई आनन्द देऊ ।’ ३३ वर्षीय खेलाडीले क्लबबाट नखेल्ने इच्छा प्रकट गर्दै क्लबको मेडिकल र प्रशिक्षणमा सहभागी भएका छन् । तर, उनको स्थानान्तरण भने दिनप्रतिदिन पेचिलो बन्दै छ ।काठमाडौं । ‘प्रथम काठमाडौँ भर्चुअल राष्ट्रिय खुला तेक्वान्दो (पुम्से) च्याम्यिनसिपमा नेपाली सेनाका निता गुरुङले स्वर्ण तथा सेनाकै दीपेन्द्र गुरुङले रजत पदक जितेका छन। महिला एकलतर्फ १८ वर्षदेखि ३० वर्ष उमेर समूहमा नेपाली सेनाको त्रिभुवन आर्मी क्लबका निताले ६ दशमलव ७० अङ्क प्राप्त गर्दै स्वर्ण पदक जितेकी हुन । सेनामा प्युठ दर्जामा कार्यरत निता गत वर्ष मङ्सिरमा नेपालमा सम्पन्न भएको १३ औं दक्षिण एशियाली खेलकूद (साग) मा स्वर्ण पदक विजेतासमेत हुन । उनले १३औं सागकै स्वर्ण पदक विजेता सञ्जिला तिम्सिनालाई पराजित गरेकी हुन ।दुवैबीच कडा प्रतिस्पर्धा भएको थियो । स्युचाटारको टोलीबाट खेलेकी सञ्जिलाले ६ दशमलव ५६ अङ्क प्राप्त गर्दै रजत पदकमा चित्त बुझाइन । सो स्पर्धामा मुलपानी क्लबका चन्दु शाहीले ६ दशमलव १६ अङ्क तथा दाङका सुनिता विष्टले ५ दशमलव ४३ अंकका साथ कास्य पदक प्राप्त गर्नुभएको प्रतियोगिताका निर्णायक अशोक खड्काले जानकारी दिए।यसैगरी पुरुषतर्फ १८ वर्षदेखि ३० वर्ष उमेर समूहमा सेनाको त्रिभुवन आर्मी क्लबका दिपेन्द्रले रजत पदकमै चित्त बुझाउनु पर्यो । सेनामा सिपाही दर्जामा कार्यरत उहाँ नेपाल प्रहरीका प्रेमबहादुर लिम्बूसित पराजित भए । प्रमुबहादुरले ६ दशमलव ७३ अङ्क प्राप्त गर्दै स्वर्ण पदक जिते । दीपेन्द्रले उक्त स्पर्धामा ६ दशमलव ५० अङ्क प्राप्त गरे ।प्रहरीका प्रेमबहादुर र सेनाका दीपेन्द्र १३औं सागका कास्य पदक प्राप्त खेलाडी हुन् । सो स्पर्धामा मुलपानी क्लबका पुष्पप्रसाद गौतमले ६ दशमलव २० अङ्क तथा दोलखाका नोर्बु मोक्तानले ५ दशमलव ९६ अङ्क प्राप्त गर्दै कास्य पदक प्राप्त गरे । काठमाडौं जिल्ला तेक्वान्दो सङ्घद्वारा आयोजित उक्त प्रतियोगितामा १९ टोलीका १७० खेलाडीको सहभागिता रहेको थियो । प्रतियोगितामा अशोक खड्का, मीन न्यौपाने, हीराबहादुर थापा, नोर्बु लामा र विक्रम खड्गीले निर्णायकको भूमिका निर्वाह गरेका थिए ।एजेन्सी, मड्रिड । आफ्नो पहिला रोजाईका दर्जन खेलाडीविनै स्पेनिस च्याम्पियन रियल म्याड्रिडले नयाँ सिजनको लागि सोमबारदेखि प्रशिक्षण सुरुवात गर्दैछ । प्रशिक्षण सुरुवातको लागि रियलले आफ्ना खेलाडीहरुको कोरोना परिक्षण भइसकेको छ । पहिलो दिनको प्रशिक्षणमा रियलको पहिलो रोजाईका १२ खेलाडीमात्रै उपलब्ध हुने प्रशिक्षक जिनेदिन जिदानले बताएका छन् । रियलका पहिलो टोलीका अन्य १३ खेलाडी अन्तर्राष्ट्रिय ड्युटीमा रहनेछन् । स्पेनिस ला लिगा तीन सातापछि शुरु हुदैछ ।
मार्सेलो, इडर मिलिटाओ, नाचो फर्नान्डेज, क्यासमिरो, लुका मोड्रिच, फेडरिको भाल्भेर्डे, इस्को, करिम बेन्जेमा, भिनिसियस जुनियर, रोड्रिगो गोइस, मार्टिन ओडेगार्ड र लुकास भास्क्वेज छन् । यि सबै खेलाडीको कोरोना नेगेटिभ आएको छ । यसमध्ये चोटका कारण मार्टिन ओडेगार्ड टोलीको प्रशिक्षणमा सामेल हुने नहुने पक्का भएको छैन । नर्वेजियन मिडफिल्डर मार्टिन ओडेगार्डलाई नर्वेले सेप्टेम्वरको दुई खेलका लागि टोलीमा समावेश गरेको छैन । उनी रियलको प्रशिक्षणमा सामेल हुनेछन् । थिवाउट कोर्टुवा, इडेन हाजार्ड, सर्जियो रामोस, ड्यानी कार्भाजल, मार्काे एसेन्सियो, सर्जियो रिगुइलन, ओस्कार रोड्रिग्वेज, एन्ड्री लुनिन, फर्लान्ड मेन्डी, राफयल भरान, टोनी क्रुस, ग्यारेथ बेल र लुका जोभिक युइएफए नेसन्स लिगका लागि आ–आफ्नो राष्ट्रबाट अन्तर्राष्ट्रिय ड्युटीमा छन् ।
रियलमा सानो खेलाडीको समुह छ । जसो रियलमा भविष्य अनिश्चित छ । यद्दपि यि ६ खेलाडीहरुमध्येबाट केही खेलाडीले जिदानको साथ रियलबाट सामान्य सिजन सुरुवात गर्न सक्नेछन् । मारियनो डियाज, ड्यानी सेवालस, बोर्जा मायोरल, अल्भारो ओर्डिजोला, हामेस रोड्रिग्वेज र ब्राहिम डियाज । प्रशिक्षक जिनेदिन जिदानले एक साताअघि युइएफए युथ लिग जित्न सफल टोलीका केही खेलाडीलाई सिनियर टोलीसँग प्रशिक्षणको लागि बोलाएको छ । गोलरक्षक लुइस लोपेज, टोनी फुयडियस, राइटब्याक सर्जियो सान्तोस, सेन्टर ब्याक भिक्टर चुस्ट, राइट ब्याक मिगुएल गुटेरेज, मिडफिल्डर एन्टेनियो ब्लान्को, इभान मोरन्ते, सर्जियो अरिवस, मार्विन पार्क र फरवार्ड नुआन्मी लतासा रहेका छन् । यस्तै कास्टिलाका जाभी हर्नान्डेज पनि रियलको सिनियर टोलीको प्रशिक्षणमा सामेल हुनेछन् ।
प्रशिक्षक जिनेदिन जिदानले अघिल्लो सिजनमा जस्तै यो सिजनको लागि कोचिङ स्टाफमा कुनै परिवर्तन गरेका छैनन् । जसमा सहायक प्रशिक्षकमा डेभिड बेट्टोनी र हमिदौ मसेदिया, फिटनेस कोचमा ग्रेगरी डुपोन्ट र गोलकिपिङ प्रशिक्षकमा रोबर्टाे भाज्क्वेज यथावत् छन् ।




काठमाडौं । मूलपानी तेक्वाङन्दो डोजाङले प्रथम काठमाडौं भर्चुअल राष्ट्रिय खुला तेक्वापन्दो (पुम्से) प्रतियोगितामा दुई स्वर्ण जितेको छ । काठमाडौं जिल्ला तेक्वाईन्दो संघद्वारा आयोजित प्रतियोगितिाको पहिलो दिन ६ स्पर्धाको नतिजा आउँदा मूलापानीले २ स्वर्ण जितेको हो । त्यसबाहेक मूलपानीले ३ रजत र २ कास्य पनि हात पा¥यो । विजेश्वरी आवासीय मावि, कैलाली, रुपन्देही र चितवनले समान १(१ स्वर्ण जितेको आयोजक संघका अध्यक्ष अशोक खड्काले जनाएका छन् । यू(१२ पुरुष एकलमा मूलपानीका भिजन तामाङ पहिलो भए । उनले ६.३३ अंक जोडे । काभ्रेस्थलीका मिराज केसी (६.२३) दोश्रो तथा मूलपानीका रोनिश नगरकोटी (६.१३) र मूलपानीकै ईश्वर पराजुली (६.०३) तेस्रो भए । सोही स्पर्धाको महिलामा विजेश्वरीकी पूर्णिमा बस्नेूतले स्वर्ण जितिन् । पूर्णिमाले ६.९३ अंक जोडिन् । मूलपानीकी मेलिना राई (६.५०) ले रजत तथा गोदावरी फिट्नेसकी सर्गम थापा (६.३०) र काभ्रेस्थलीकी सुस्मिता कार्की (६.२०) ले कास्य हात पारे ।
यू(१५ पुरुष एकलमा कैलालीका अमनकुमार कठारिया ६.२६ अंकसहित शीर्ष स्थानमा रहे । मूलपानीका आयुश ढुंगेल (६.१४) द्वितीय तथा सैनिक महाविद्यालयका सुजन श्रेष्ठ (६.१३) र चन्द्रसूर्यका योग्य राई (६.०६) तृतीय बने । त्यसै स्पर्धाको महिलामा चितवनकी आँचल बाज्पईं पहिलो भइन् । आँचलले ६.४६ अंक प्राप्त गरिन् । ६.३३ अंकसाथ मूलपानीकी प्रगति कुइँकेल दोस्रो भइन् । विजेश्वरीकी प्राप्ति पुन (६.१६) तथा काभ्रेस्थलीकी विनिशा खड्गी (६.१०) ले तेश्रो स्थान हासिल गरे ।
पुरुष ३१(४० वर्ष उमेरसमूहको एकलमा रुपन्देहीका सुरज श्रेष्ठ पहिलो भए । उनले ५.९३ अंक जोडे । मैत्रीका रामचन्द्र व्यञ्जरनकार (५.६६) दोस्रो तथा बागलुङका नन्द विष्ट (५.५६) र योन्सुफका दुर्गामान तामाङ (५.३६) तेस्रो भए । उक्त स्पर्धाको महिलामा मूलपानीकी तृप्ति बुढाथोकीले डाइनामिककी जानकी तामाङलाई पछि पार्दै स्वर्ण चुमिन् । तृप्तिले ५.४३ तथा जानकीले ५.१६ अंक जोडे । दुईदिने प्रतियोगितामा १९ टिमका १ सय ७० खेलाडीको सहभागिता रहेको आयोजक संघका अध्यक्ष अशोक खड्काले जनाएका छन् । पुरुषमा ६ र महिलामा ५ गरी ११ स्पर्धा समावेश छन् । दोस्रो तथा अन्तिम दिन बाँकी ५ स्वर्णको टुंगो लाग्नेतछ । अध्यक्ष खड्कासहित मीन न्यौपाने, हीराबहादुर थापा, नोर्बु लामा र विक्रम खड्गीले प्रतियोगितामा निर्णायकको भूमिका निर्वाह गरिरहेका छन् ।एजेन्सी, लण्डन । लिओनल मेसीले आफूले आइतबार पिसिआर टेष्ट नगर्ने भनेर बार्सिलोनालाई जानकारी गराए । मेसी आफैँ क्लब छाड्ने मनसायमा रहेकाले कोरोना परीक्षणसमेत नगराउने अवस्थामा पुगेका हुन् । गत मंगलबार क्लब छाड्ने मनसायसहित मेसीले क्लबलाई पत्र लेखेका थिए । उनको सम्झौता अझै एक वर्ष बाँकी रहेपनि उनी क्लब छाड्न स्वतन्त्र रहेको उनलाई लागेको थियो । यद्यपि बार्सिलोना समरमा मेसीलाई गुमाउन चाहँदैन । क्लबको भनाइ के छ भने यदि मेसीले क्लब छाड्ने हो भने यो जानकारी १० जुनअघि नै गराउनुपर्थ्यो। यसको अर्थ अब मेसी र क्लबका अध्यक्ष जोसेफ मारिया बार्तामेउ चेसको गेममा फसेका छन् । जसमा हरेक चालको महत्व छ र एक मात्र विजेता हुन सक्छ ।
यदि मेसी क्लबमा रहने हो भने बार्तामेउले अध्यक्ष पदबाट राजीनामा दिने बताएका छन् । मेसीले सोमबारदेखि सुरु हुने प्रि सिजनअघि पिसिआर टेष्ट नगर्ने भनेर जवाफ फर्काएका छन् । कप्तान मेसीले आफूलाई बार्सिलोना छाड्नुपर्ने अवस्थामा पुर्याभएको अनुभव गरेका छन् ।
बार्तामेउले यसअघि जनवरीमा एर्नेस्टो भेलभर्डलाई बर्खास्त गर्दै किके सेटिएनलाई प्रशिक्षक बनाएका थिए । जुन राम्रो भएन । टिमको योजना खराब रह्यो र भविष्यको पनि अनिश्चित बन्यो । दुई महिनाअघि बार्तामेउ मेसी क्लबमै बस्नेमा पक्का थिए । ‘उनी आरामदायी छन् र उनले बार्सिलोनमामै सन्यास लिनेमा कुनै शंका छैन,’ बार्तामेउले भनेका थिए, ‘उनको सम्झौता नवीकरण गर्नु हाम्रो दायित्व हो ।’
त्यसयता क्लबको हकमा विभिन्न खराब निर्णयहरु भएका छन् । जसमध्ये पहिलो नयाँ प्रशिक्षक रोनाल्ड कोएमनले फरवार्ड लुइस सुआरेजलाई अर्को सिजनको लागि आफ्नो योजनामा नभएको भन्नु हो । यो चेस खेलमा के छ भने मेसीको पक्षमा एक कुरा छ, फ्यान । यस अवरोधमा कुनै अन्त्य छैन । बार्सिलोनामा मेसीको रिलिज क्लज ७ सय मिलियन युरो छ । कुनै क्लबले त्यो रकम तिरे मात्र बार्सिलोनालाई उनलाई छाड्न दिनेछ । तर मेसी भने क्लबमा काम गर्न अस्वीकार गरिरहेका छन् ।एजेन्सी, लण्डन ।। प्रिमियर लिग च्याम्पियन लिभरपुललाई पराजित गर्दै आर्सनलले कम्युनिटी सिल्ड फुटबलको उपाधि जितेको छ । वेम्बली स्टेडियममा शनिबार राति भएको फाइनलमा पेनाल्टी सुटआउटमा लिभरपुललाई ५–४ गोलले पराजित गर्दै आर्सनलले उपाधि जितेको हो ।
निर्धारित समयको खेल १(१ गोलको बराबरीमा सकिएपछि खेलको निर्णय पेनाल्टी सुटआउट पुगेको थियो । पेनाल्टीमा भने आर्सनलले बाजी मार्योो ।
खेलमा सुरुवाती अग्रता भने आर्सनलले लिएको थियो । खेलको १२औं मिनेटमा आबुमियाङको गोलबाट अग्रता लिएको आर्सनलले सुरुवाती अग्रता जोगाउन नसक्दा खेल पेनाल्टीमा पुगेको हो । ७३औं मिनेटमा लिभरपुलका मिनामिनोले गोल गर्दै खेल १(१ को बराबरीमा ल्याए ।
त्यसपछि पेनाल्टीमा आर्सनलका रेइस नेल्सन, एन्सले मेटल्यान्ड नाइल्स, सेड्रिक सोएरस, डेभिड लुइज र पेरिक एम्रिक आबुमियाङले गोल गरेका थिए । त्यस्तै लिभरपुलका मोहमद सलाह, फाबिन्हो, ताकुमी मिनामिनो र कुर्टिस जोन्सले गोल गर्दा रिहन ब्रेउस्टरले गोल गर्न सकेनन् ।
यो जितसँगै आर्सनलले १६औं पटक कम्युनिटी सिल्डको उपाधि जितेको हो । प्रिमियर लिग विजेता र एफए कप विजेताले कम्युनिटी सिल्डको फाइनलमा खेल्ने गर्छन् ।एजेन्सी, जमैका । नेपाली राष्ट्रिय क्रिकेट टोलीका लेग स्पिनर सन्दीप लामिछानेले यो सिजनको सीपीएलमा पनि उत्कृष्ट प्रदर्शन गरेका छन् । प्रतियोगितामा यो सिजन पाँच खेल खेलेका सन्दीपले ९ विकेट लिन सफल भएका छन् । ९ विकेट लिएका सन्दीप सीपीएलमा सर्वाधिक विकेट लिने खेलाडीको चौथो स्थानमा उक्लेका छन् । सिजनको पहिलो खेलमा सन्दीपले आफूआबद्ध टोली जमैका तालावाजका लागि एक विकेट लिएका थिए । पहिलो खेलमा सन्दीपले सेन्ट लुसियाविरुद्ध चार ओभर बलिङ गर्दै २३ रन खर्चेर १ विकेट लिन सफल भएका थिए । दोस्रो खेलमा पनि एक विकेट लिएका सन्दीपले रन भने धेरै खर्चिए । उनले ट्रिनबागोविरुद्ध ३० रन खर्चेर १ विकेट लिए । दोस्रो खेलमा सन्दीपले धेरै रन खर्चे ।
प्रतियोगिताको आफ्नो तेस्रो खेलमा भने सन्दीपले आफ्नो लय समात्न सफल भए । उनले गायनाविरुद्धको तेस्रो खेलमा उत्कृष्ट प्रदर्शन गर्दै ४ ओभर बलिङ गरेका सन्दीपले मात्र ८ रन खर्चेर २ विकेट लिन सफल भए । सन्दीपका अघिल्ला दुई खेलभन्दा यो प्रदर्शन भने उत्कृष्ट रह्योर ।
उनले आफ्नो चौथो खेलमा पनि एक विकेट लिए । सन्दीपले गायनाविरुद्धको चौथो खेलमा भने चार ओभर बलिङ गर्दै १२ रन खर्चेर १ विकेट लिए । सन्दीपले आफ्नो पाँचो खेलमा दुई विकेट लिन सफल भए । उत्कृष्ट लयमा रहेका सन्दीपले बार्बेडोसविरुद्धको खेलमा चार आभेर बलिङ गर्दै १६ रन खर्चेर २ विकेट लिएका थिए ।
सन्दीपले आफ्नो छैटौं खेलमा पनि राम्रो बलिङ गर्न सफल भए । सेन्ट किट्स एन्ड नेभिस पेट्रिएट्सविरुद्धको खेलमा उनले ४ ओभरमा २७ रन खर्चेर २ विकेट लिन सफल भए । यसरी लगातार विकेट लिन सफल भएका सन्दीप हाल सीपीएलमा उत्कृष्ट बलरको रुपमा चिनिन्छन् । सन्दीप हाल सीपीएलमा सर्वाधिक विकेट लिने खेलाडीको सूचीको चौथो स्थानमा उक्लिएका छन् । उनीसँगै मोहम्मद नाबीको पनि समान ९ विकेट छ । जमैकाकै मुजिब उर् रहमान १३ विकेटसहित पहिलो स्थानमा छन् । इमरान ताहिर र स्कट कुगलेजिनको ११ विकेट रहेको छ दुवै खेलाडी संयुक्त रुपमा दोस्रो स्थानमा छन् । जमैकाविरुद्ध ३ विकेट लिएपछि रायद इमृट तेस्रो स्थानमा छन् । प्रतियोगितामा हाल सन्दीपको टिम जमैका ६ खेलमा ३ जित र ३ हारसहित अंक तालिकाको तेस्रो स्थानमा उक्लिएको छ । समान ६ खेल खेलेको ट्रिनबागो १२ अंकसहित पहिलो र सेन्ट लुसिया ८ अंकसहित दोस्रो स्थानमा छ ।काठमाडौं । मुलपानी तेक्वान्दो डोजाङले आयोजना गरेको ‘प्रथम काठमाडौं भर्चुअल राष्ट्रिय खुला तेक्वान्दो (पुम्से) प्रतियोगिता’मा पूर्णिमा बस्नेत र भिजन तामाङले स्वर्ण पदक जितेका छन् ।यु–१२ महिला एकलतर्फ विजेश्वरी आवासीय माविकी पूर्णिमा ६ दशमलव ९३ अङ्क प्राप्त गर्दै पहिलो भइन् । उक्त प्रतिस्पर्धामा मुलपानीकी मेलिना राई ६ दशमलव ५० अङ्क प्राप्त गर्दै दोस्रो तथा गोदावरी फिट्नेसकी सर्गम थापा र काभ्रेस्थलीकी सुस्मिता कार्की तेस्रो भइन् । थापाले ६ दशमलव ३० अङ्क र कार्कीले ६ दशमलव २० अङ्क प्राप्त गरे ।यस्तै यु–१२ पुरुष एकलतर्फ मुलपानीका भिजन ६ दशमलव ३३ अङ्क जोड्दै पहिलो भएका हुन् । सोही प्रतिस्पर्धामा काभ्रेस्थलीका मिराज केसी ६ दशमलव २३ अङ्क प्राप्त गर्दै दोस्रो भए । मुलपानीका रोनिश नगरकोटी ६ दशमलव १३ अङ्क तथा मुलपानीकै ईश्वर पराजुली ६ दशमलव ०३ अङ्क ल्याई तेस्रो भएको आयोजक काठमाडौं जिल्ला तेक्वान्दो संघका अध्यक्ष अशोक खड्काले जानकारी दिए ।काठमाडौं जिल्ला तेक्वान्दो संघले आयोजना गरेको उक्त प्रतियोगितामा यू–१५ पुरुष एकलतर्फ कैलालीका अमनकुमार कठारियाले ६ दशमलव २६ अङ्क प्राप्त गर्दै स्वर्ण पदक जिते । मुलपानीका आयुश ढुङ्गेल ६ दशमलव १४ अङ्कसहित दोस्रो तथा सैनिक महाविद्यालयका सुजन श्रेष्ठ ६ दशमलव १३ अङ्क र योग्य राई ६ दशमलव ०६ अङ्कसहित तेस्रो भए ।यसैगरी यु–१५ महिला एकलतर्फ चितवनकी आँचल बजगाईँले स्वर्ण पदक जितिन् । उनले ६ दशमलव ४६ अङ्क प्राप्त गरिन् । मुलपानीकी प्रगति कुइँकेल ६ दशमलव ३३ अङ्क प्राप्त गर्दै दोस्रो तथा विजेश्वरीकी प्राप्ति पुन ६ दशमलव १६ अङ्क र काभ्रेस्थलीकी विनिशा खड्गी ६ दशमलव १० अङ्कसहित तेस्रो भइन् ।यसैगरी ३१–४० वर्ष उमेर समूहको पुरुष एकलतर्फ रुपन्देहीका सुरज श्रेष्ठले स्वर्ण पदक जिते । उनले पाँच दशमलव ९३ अङ्क प्राप्त गरे । सोही प्रतिस्पर्धामा काठमाडौं मैत्रीका रामचन्द्र व्यञ्जन्कार पाँच दशमलव ६६ अङ्कसहित दोस्रो भए ।बागलुङका नन्द विष्ट पाँच दशमलव ५६ अङ्क तथा योन्सुफका दुर्गामान तामाङ पाँच दशमलव ३६ अङ्क प्राप्त गर्दै तेस्रो भए । उक्त प्रतियोगितामा १९ टोलीका १७० खेलाडीको सहभागिता रहेको अध्यक्ष खड्काले बताए । – राससएजेन्सी दिल्ली । चेन्नई सुपर किंग्सलाई अर्को महिना देखि संयुक्त अरव इमिरेट्स (यूएई) मा सुरु हुने इन्डियन प्रिमियर लिग (आइपिएल) २०२० मा ठूलो झट्का लागेको छ । टोलीका प्रमुख ब्याट्सम्यान तथा आइपिएल इतिहासकै एक सर्वाधिक सफल ब्याट्सम्यान सुरेश रैनाले यस सिजन पूरै गुमाउने भएका छन् । अगष्ट २१ यूएई गएका रैनाले ब्यक्तिगत कारण आफ्नो नाम फिर्ता लिदै शनिवार भारत फर्किएका छन् । शुक्रबार चेन्नईका एक बलर र टोलीका अन्य १० सदस्यमा कोरोना संक्रमण देखिएको थियो । ‘सुरेशले व्यक्तिगत कारणले आइपिएल गुमाउनेछन् र उनी भारत फर्किएका छन् । चेन्नईले सुरेशलाई पूर्णरुपमा साथ र सहयोग दिन्छ’, चेन्नईका सिइओ काशी विश्वनाथनले भने । सन् २००८ देखि रैनाले नियमित चेन्नईबाट खेलेका छन् । उनले आइपिएलमा चेन्नईबाट हालसम्म एकखेल मात्र गुमाएका छन् । सन् २०१८ मा खुट्टामा चोटका कारण किंग्स इलेभेन पञ्जावविरुद्ध गुमाएका थिए ।
रैना आइपिएलमा सर्वाधिक रन बनाउने दोस्रो ब्याट्सम्यान हुन् । उनले १९३ खेलमा १ शतक र ३८ अर्धशतक सहित ५ हजार ३ सय ६८ रन बनाएका छन् । आइपिएलमा सर्वाधिक रन बनाउने भारतीय क्रिकेट टोलीका कप्तान विराट कोहली छन्। कोहलीले १ सय ७७ खेलमा ५ शतक र ३६ अर्ध शतक सहित ५ हजार ४ सय १२ रन बनाएका छन् । रैनाले अगष्ट १५ मा भारतीय क्रिकेट टोलीका पूर्व तथा चेन्नईका कप्तान महेन्द्रसिंह धोनीसँगै अन्तर्राष्ट्रिय क्रिकेटबाटसँगै सन्न्यास लिएका थिए । चेन्नईलाई सन् २०१०, २०११ र २०१८ मा उपाधि जिताउन रैनाले महत्वपूर्ण प्रर्दशन गरेका थिए । चेन्नई खेलेका कुल १० संस्करण मध्य ८ पटक फाइनलमा पुगेको छ । तीन पटक उपाधि जितेको छ । धोनीको कप्तानमा रहेको चेन्नई हालसम्म लिग चरणबाटै बाहिरिएको छैन । आइपिएलमा लिग चरणबाटै नबाहिरिने चेन्नई एक मात्र टोली हो ।एजेन्सी, लण्डन । लियोनेल मेस्सी बार्सिलोना छाड्न दृढ छन् तर उनी बार्सिलोनाको बोर्ड सदस्यहरुसँग भेटेर राम्रो वातावरणबीच क्लब छाड्न चाहन्छन् । करिब २० वर्ष क्याम्प नाउमा बिताएका मेस्सीले गत मंगलबार आफूले क्लब छाड्न चाहेको बार्सिलोनाको बोर्डलाई जानकारी दिएका थिए । पछिल्लो समय क्लब र मेस्सी बीचको सम्बन्ध बिग्रिदै गइरहेको थियो । अध्यक्ष जोसेप मारिया बार्टोमेउले लिएका निर्णयहरुबाट मेस्सी असन्तुष्ट थिए । जसमा नेयमारलाई बेच्ने निर्णय तथा अर्नेस्टो भालभर्डेलाई बर्खास्त गर्ने निर्णय सामेल छन् ।
यसमा च्याम्पियन्स लिगको क्वार्टरफाइनलमा बायर्न म्युनिखसँग बेहोरेको ८–२ को लज्जास्पद हार मेस्सीका लागि निर्णायक बन्न पुग्यो । खेलपपछि मेस्सीले फ्याक्समार्फत बार्टोमेउलाई आफूले क्लब छाड्न चाहेको जानकारी दिएका थिए । मेस्सीले आफ्नो करारमा रहेको ‘सिजनको अन्त्यमा सित्तैमा जान पाउने’ बुँदालाई टेकेर क्लब छाडेर जाने अनुमान गरिएको थियो । उक्त करारको अवधि यसअघि नै समाप्त भइसकेको भए पनि उनको कानुनी टीमले कोरोनाभाइरसको महामारीका कारण २०१९–२० सिजन लम्बिएको कारण यो अझै लागू नै रहेको दलिल प्रस्तुत गर्ने बुझिएको थियो ।
तर, गोल डटकमका अनुसार मेस्सी बार्सिलोनाको बोर्डसँग कुरा गरेर सहमतिमा क्लब छाडेर जान चाहन्छन् । मेस्सी क्लबविरुद्ध ‘सार्वजनिक युद्ध’ लम्ब्याउन चाहन्न् । उनको निर्णयले यसअघि नै विवाद सिर्जना गरिसकेको छ । मेस्सीको निर्णयसँगै फ्यानहरुले क्लबबाहिर अध्यक्ष बार्टोमेउविरुद्ध प्रदर्शन नै गरेका थिए । मेस्सीले हालै मात्र यस विषयमा आधिकारिक वक्तव्य जारी गर्ने पनि संकेत गरेका थिए । तर, कहिले भन्ने यकिन मिति भने खुलाएका छैनन् ।
तर, बार्सिलोना भने मेस्सीसँग यस विषयमा छलफल गर्न अनिइच्छुक देखिएको छ । मेस्सीसँग केवल उनको करार नविकरणको विषयमा मात्र छलफल हुन सक्ने क्लबको भनाइ छ । अब कसैले ७० करोड युरो तिर्न सके मात्र मेस्सीले क्लब छाड्न सक्ने बार्सिलोनाको बोर्डको अडान रहेको छ ।एजेन्सी, लण्डन । पाकिस्तान र इंग्ल्यान्डबीचको तीन टि२० आई सिरिज अन्तर्गत पहिलो खेल वर्षाको कारण नतिजाबिहिन बनेको छ । शुक्रबार राती म्यानचेस्टरमा टस हारेर ब्याटिङको निम्तो पाएको इंग्ल्यान्डले १६.१ ओभरमा १३१–६ को अवस्थामा खेल वर्षाको कारण रोकिन पुगेको थियो । वर्षापछि खेल पुन खेल्ने सम्भावना नबनेपछि नतिजा बिहिन बन्न पुगेको थियो । इंग्ल्यान्डका युवा ब्याट्सम्यान तथा ओपनर टम ब्यान्टनले सर्वाधिक ७१ रनको योगदान दिए । पहिलो ओभरको पाँचौ बलमा स्पिनर इमाद वासिमले ओपनर जोनी बेयरस्टोलाई २ रनमा कट एण्ड बोल्ड आउट गरेका थिए । जुन समय इंग्ल्यान्डले ३ रन मात्र जोडेको थियो । ब्यान्टन र डेविड मलानले दोस्रो विकेटका लागि ७१ रनको साझेदारी गर्दै इंग्ल्यान्डलाई राम्रो सुरुवात दिलाए ।
दशौं ओभरको तेस्रो बलमा मलान २३ बलमा २ चौका सहित २३ रनमै रन आउट हुन पुगेसँगै इंग्ल्यान्डले लगातार विकेट गुमाउन पुगेको थियो । स्पिनर शादब खानको १३ औं ओभरको तेस्रो बलमा ठूलो सट खेल्ने धुनमा ब्यान्टन टप एज लागेर एस्ट्रा कभरमा इमाद वासिमबाट ४२ बलमा ४ चौका र ५ छक्का सहित ७१ रनमा क्याच आउट भएपछि पाकिस्तानले राम्रो पूनरागमन गरेको थियो । ब्यान्टनले आफ्नो टि२० आई करिअरको पहिलो अर्धशतक ३३ बलमा पूरा गरेका थिए ।
१४ औं ओभरको अन्तिम बलमा कप्तान ओईन मोर्गनलाई इफ्तिखर अहमदले १० बलमा १ चौका र १ छक्का सहित १४ रनमा एलबिडब्लू आउट गर्दा इंग्ल्यान्ड ११८–४ को अवस्थामा पुगेको थियो । १५ औं ओभरको चौथो बलमा मोइन अलीलाई शादबले विकेटकिपर मोहम्मद रिजवानबाट ८ रनमा क्याच गराएपछि इंग्ल्यान्ड दबाबमा परेको थियो । लुईस ग्रेगरीलाई इमादले २ रनमा स्टम्पिङ आउट गराउँदै इंग्ल्यान्डलाई १५.३ ओभरमा १२३–६ को कमजोर अवस्थामा पुर्याएका थिए ।
साम विलिङ्ग्स ३ र क्रिस जोर्डन २ रनमा खेलिरहेको अवस्थामा खेल वर्षाको कारण रोकिएको थियो । स्पिनर शादब खानले ४ ओभरमा ३३ रन खर्चेर २ विकेट लिए । इमाद वासिमले ४ ओभरमा ३१ रन खर्चदै २ विकेट हात पारे । इफ्तिखर अहमदको नाममा १ विकेट रह्यो । दोस्रो टि२० आई खेल आइतबार म्यानचेस्टरमा हुने छ ।एजेन्सी, ओभल । नेपाली लेग स्पिनर सन्दीप लामिछाने सम्मिलित जमैका तलावाजले क्यारेबियन प्रिमियर लिग (सिपिएल) को १८ औं खेलमा सेन्ट किट्स एण्ड नेभिस प्याट्रियटसविरुद्ध खेल्दैछ । खेल नेपाली समय अनुसार शनिवार मध्यराती १२ बजेपछि क्विन्स पार्क ओभलमा सुरु हुनेछ । जमैका सिपिएलको अंक तालिकामा ५ खेलमा ३ हार र २ जित सहित पाँचौ स्थानमा छ । सेन्ट किट्स ५ खेलमा १ मा जित र ४ मा हार सहित २ अंक जोड्दै पुछारमा छ । दुवै टोलीलाई आजको खेल जित्नैपर्ने दबाब छ । पुछारमा रहेका यी दुई टोलीबीचको प्रतिस्पर्धा रोमाञ्चक हुने आशा गरिएको छ । जमैकाका स्पिनर सन्दीप, अफगानिस्तानका मुजिब उर रहमानले उच्च प्रर्दशन गरेपनि ब्याट्सम्यान चल्न नसक्दा र तीव्र गतिका बलरको साथ नपाउँदा हार बेहोर्दै आएको छ । जमैका ट्रीनबेगो नाइट राइडर्स विरुद्ध ७ विकेटले पराजित भएको थियो । दोस्रो हार गुयाना एमेजन वारियर्सविरुद्ध १४ रनको बेहोरेको थियो । १ सय १९ रनको सामान्य विजयी लक्ष्य पछ्याएको जमैकाले ७ विकेटको क्षतिमा १ सय ४ रन मात्रै बनाउन सक्यो । तेस्रो हार बार्बाडोसविरुद्ध बेहोरेको थियो । उक्त खेलमा १ सय ४९ रनको लक्ष्य पछ्याउने क्रममा जमैकाले ९ विकेटको क्षतिमा १ सय १२ रन बनाएको थियो ।
जमैका कुनैपनि ब्याट्सम्यानले यस सिजनको सिपिएलमा ठूलो इनिङ खेल्न सकेका छैनन् । ओपनर चाडविक वाल्टनले सुरुवाती पाँच खेलमा क्रमशः २, ०, ०, १ र १० रनमा आउट भएका छ्न । अर्का ओपनर ग्लेन फिलिप्सले ०, २६, ०, ५८ र ४४ रन बनाएका छन् । कप्तान रोभमान पावेलको खराब लय अर्को ठूलो चिन्ताको विषय हो । पावेलले पाँच खेलमा ४, २, २३, ८ र २६ रनमा आउट भएका छन् । जर्मेन ब्ल्याकवुडले २८ र २३ रन जोडेका छन् । तल्लोक्रमका आसिफ अलीको प्रर्दशन पनि निराशजनक छ । अलीले पाँच खेलमा २, ३, १४, २२ र ४७ रन जोडेका छन् । चोटसँग जुधिरहेका आन्द्रे रसेलले मध्य प्रर्दशन गरेका छन् । रसेलले खेलेका चार खेलमा २३, ५२, २५ र १६ रन जोडेका छन् । मुजिबले ५ खेलमा १२ विकेट लिदै शीर्ष स्थानमा रहेका छन् । सन्दीपले ५ खेलमा ७ विकेट लिएका छन् ।
जमैका तीव्र गतिका बलरको प्रर्दशन पनि राम्रो छैन । तीव्र गतिका बलर कार्लोस व्रेथवेट र ओशान थोमसले प्रर्दशन अपेक्षा अनुसार छैन । ब्रायन लारा र क्विन्स पार्क ओभल दुवैको पिच स्पिनर उपयोगी हुँदा तीव्र गतिका बलरले संघर्ष गरिरहेका छन् । सन्दीपले सेन्ट किट्सविरुद्ध पनि उत्कृष्ट प्रर्दशनलाई निरन्तरता दिने अनुमान गरिएको छ । सेन्ट किट्समा जोशुवा डा शिल्भा, बेन डंक, इभिन लुईस, क्रिस लिन र दीनेश रामदिन उसका ब्याट्सम्यान हुन् । बलरको रुपमा शेल्डन कटरेल, अल्जारी जोशेफ, ईश सोधी र सोहेल तनवीर छन् । क्रिस लिन र इभिन लुईस जस्ता चर्चित ब्याट्सम्यान चल्न नसक्नु उस्को पनि चिन्ताको विषय बनि रहेको छ । यी दुई टोलीबीच सिपिएलमा कुल ११ खेल भएको छ । जसमा जमैका ५ खेलमा विजयी हुँदा ६ खेलमा पराजित भएको थियो । गत वर्षका दुवै खेलमा जमैका पराजित हुन पुगेको थियो ।काठमाडौं । नेपाल एष्ट्रोनोमिकल सोसाइटीले यस वर्षको ‘सातौँ राष्ट्रिय एष्ट्रोनोमी ओलम्पियाड, २०२०’ को तेस्रो तथा अन्तिम चरण (बन्द शिविर) को नतिजा प्रकाशन गरेको छ ।साउन १० देखि १६ गतेसम्म सञ्चालित ‘सातौँ राष्ट्रिय एष्ट्रोनोमी ओलम्पियाड, २०२०’ को तेस्रो तथा अन्तिम चरण (बन्द शिविर) को आज सार्वजनिक गरिएको नतिजाअनुसार वरिष्ठतर्फ सेन्ट जेभियर्स स्कुल, जावलाखेल, ललितपुरका आकाश गुरुङ प्रथम भएको सोसाइटीका अध्यक्ष सुरेश भट्टराईले जानकारी दिए ।यस वर्ष कोरोना भाइरसको सङ्क्रमणबाट बच्न बन्दाबन्दीबीच सञ्चालन गरिएको कनिष्ठ तर्फको प्रतियोगितामा रेन्बो एकेडेमिक होम्स सेकेन्डरी स्कुल, पोखरा, कास्कीका सञ्जय श्रेष्ठ प्रथम भएका छन् । कार्यक्रममा कक्षा ८ देखि १२ सम्मका १३ देखि १९ वर्ष उमेर समूहका नेपाली विद्यार्थीले भाग लिन पाउने उनले जानकारी दिए ।बन्द शिविरमा नेपालका सात वटै प्रदेशमा सञ्चालन भएको प्रथम तथा दोस्रो चरणबाट छनोट भएका ३९ विद्यार्थीले सक्रिय सहभागिता जनाएका थिए । कोभिड–१९ को महामारीबीच यस वर्ष बन्द शिविर भर्चुअल रुपमा सञ्चालन गरिएको थियो ।बन्द शिविरमा विद्यार्थीलाई स्वदेश तथा विदेशमा भएका नेपाली तथा विदेशी विषय विज्ञमार्फत खगोल तथा अन्तरिक्ष विज्ञानसम्बन्धी सैद्धान्तिक तथा प्रयोगात्मक कक्षा सञ्चालन गरिएको थियो ।शिविरमा उत्कृष्ट प्रदर्शन गर्ने विद्यार्थीलाई यस वर्ष सञ्चालन हुने विभिन्न अन्तर्राष्ट्रिय एष्ट्रनोमी ओलम्पियाडमा सहभागिताको अवसर प्रदान गरिने जनाइएको छ । यस वर्ष कोरोनाको डरका कारण अन्तर्राष्ट्रिय ओलम्पियाड भर्चुअल तरिकाले सञ्चालन हुने अध्यक्ष सुरेश भट्टराईले बताए ।कोभिड–१९ को महामारीले कार्यक्रम आयोजना गर्न असहज परिस्थिति सृजना भएको भए पनि विद्यार्थीको मिहिनेत र लगनशीलता खेर जान नदिन भर्चुअल तरिकाले भए पनि बन्द शिविर सञ्चालन गरिएको थियो । प्रयोगात्मक पक्षको कक्षा सोचेजस्तो गर्न कठिन भए पनि अन्य पक्ष विगतमा भन्दा राम्रोसँग सञ्चालन गर्न ‘राष्ट्रिय एष्ट्रोनोमी ओलम्पियाड’ सक्षम भएको जनाइएको छ । कार्यक्रमसम्बन्धी थप जानकारी चाहिएमा वा जिज्ञासा भएमा ww.nepalastronomicalsociety.org/olympiad  मा हेर्न सकिने सोसाइटीले जनाएको छ ।एजेन्सी, लण्डन । फुटबल जगतमा अहिले एउटा प्रश्न धेरैको मनमा छ । सुपर स्टार लियोन मेस्सीले बार्सिलोना छाडे भने अब कहाँबाट खेल्नेछन् । जब उनले मंगलबार क्लबलाई पत्र लेख्दै क्लब छाड्न चाहेको जानकारी गराएपछि त्यसपछि थुप्रै क्लबले उनीलाई भित्राउन चाहेको चर्चा सुरु भएको छ । अहिलेको अवस्थामा उनका लागि सबैभन्दा उपयुक्त क्लबका रुपमा प्रिमियर लिग टोली म्यानचेस्टर सिटी मानिएको छ । क्लबलाई पत्र लेख्नुअघि मेस्सी र सिटीका प्रशिक्षक पेप ग्वार्डिओलाबीच कुराकानीबीच कुरा भएको सार्वजनिक भइसकेको छ । मेस्सीसँग केहि वर्षसँगै काम गरेका कारण ग्वार्डिओलाले प्रशिक्षण दिइरहेको क्लब उनको रोजाईमा पर्न सक्ने अनुमान गरिएको छ । ग्वार्डिओला बार्सिलोनाको प्रशिक्षक रहँदा टोलीले निकै सफलता प्राप्त गरेको थियो ।
त्यसअर्थ पूर्व प्रशिक्षक र अर्जेन्टिनी फुटबल टोलीका सहकर्मी सर्जियो अगुएरोसँग सहकार्य गर्न पाउने भएकोले पनि मेस्सीका लागि सिटी राम्रो विकल्प हुन सक्ने अनुमान गरिएको छ । त्यस्तै पेरिस सेन्ट जर्मेन (पिएसजी), इन्टर, म्यानचेस्टर युनाइटेड र न्यूवेल्स ओल्ड ब्वाइजले मेस्सीमाथि चासो देखाएको छ । न्यूवेल्स मेस्सीले फुटबल सिकेको क्लब हो । नेयमार र अर्जेन्टिनाकै एन्जल डि मारिया भएका कारण पिएसजी मेस्सीका लागि उपयुक्त गन्तव्य हुन सक्छ । तर, यसै पनि ठूलो खर्च बेहोरिरिहेको क्लबले मेस्सीलाई लिने जोखिम उठाउनेमा शंका छ । इन्टरले इच्छा देखाएपछि सिटी र पिएसजीले जस्तो मेस्सीका लागि खर्च गर्ने क्षमता टोलीमा देखिन्न ।
अर्को म्यानचेस्टर युनाइटेड पनि मेस्सीका लागि विकल्प हुन सक्छ । तर युनाइटेडले धेरै गम्भिर भएर यो विषयमा हेरेको देखिन्न । अर्को अहिले नै उनी अर्जेन्टिजा फर्कने सम्भावना पनि कम छ । त्यसैले सिटी मेस्सीलाई लिने हकमा सबै भन्दा अगाडि हुन सक्छ । तर, मेस्सीलाई बेच्न बार्सिलोना तयार हुन्छ हुँदैन भन्ने अझै प्रष्ट भएको छैन । बार्सिलोना अहिले पनि मेस्सीलाई क्लबमै राख्न प्रयासरत रहेको क्लबका खेलकुद निर्देशकले बुधबार पत्रकार सम्मेलनमा प्रष्ट पारेका थिए । मेस्सी र क्लबका अध्यक्ष जोसेप मारिया बोर्टेमाउबीच छलफल भएपछि मात्र यो विषयमा टुंगो लाग्ने सम्भावना रहेको छ । उनलाई क्लबमा राख्न बोर्डले हरसम्भव प्रयास गर्नेछ । यदि सफल नभएको खण्डमा भने सिटीले उनलाई खरिद गर्न औपचारिक प्रस्ताव गर्ने सम्भावना छ । केहि सञ्चारमाध्यमले सिटीले मेस्सीलाई तीन वर्षको सम्झौताको प्रस्ताव गर्ने योजनमा छ । त्यसपछि सिटीकै स्वामित्व रहेको एमएलएस टोली न्यू योर्क सिटी एफसीमा खेल्ने विकल्प पनि उनका लागि हुन सक्नेछ ।पोखरा । नेपाल ह्याण्डबल संघले खेलाडी, प्रशिक्षक तथा रेफ्रिहरु गरि करिव २ सय जनाकोे कोरोना बीमा गर्ने भएको छ । विश्वव्यापी रुपमा कोरोनाको महामारी वढ्दै गएपछि संघले आफ्ना खेलाडी, प्रशिक्षक तथा रेफ्रिहरुको कोरोना बीमा गर्ने भएको हो । संघको बैठकको निर्णय सार्वजनिक गर्दै अध्यक्ष तेज गुरुङले भने,’ हाल सम्म नेपालको प्रतिनिधित्व गर्दै कुनै पनि अन्तर्राष्ट्रिय प्रतियोगितामा खेलेका सिनियर तथा जुनियर खेलाडी, प्रशिक्षक र रेफ्रीहरुको बीमा गर्ने भएका छौं ।’
वहालवाला वा अवकास प्राप्त प्रशिक्षक तथा राष्ट्रिय प्रतियोगितामा रेफ्रीको भूमिका निर्वाह गर्ने सबैको कोरोना बीमा गरिने संघका महासचिव सन्देश रेगमीले बताए । संघले कोरोनाको कारण कुनै पनि ह्याण्डबल खेलाडीको परवारमा आर्थिक समस्या परेको अवस्थामा गर्ने समेत भएको संघका उपाध्यक्ष जयन्त शर्माले बताए ।  ‘लामो समय देखि वन्दा वन्दी भएका कारण खेलाडीहरु आर्थिक समस्या परेको हुन सक्छन,’ उनले भने,’ यस्तोमा खेलाडीको मनोबल घट्न नदिएका लागि सहयोग गर्ने भएका हौं ।’ बैठकले सबै खेलाडीको अवस्था वारे तत्काल जानकारी गराउन जिल्ला संघहरुलाई आह्वान समेत गरेको छ ।
यसै गरि अन्तर्राष्ट्रिय ह्याण्डबल महासंघ (आइएचएफ) बाट संघलाई कोभिड १९ सँग सम्वन्धित सहयोग गर्ने ६ हजार स्विस फ्रयान्क खर्च गर्नका लागि कार्यविधी बनाउने समेत भएको छ । कार्यविधी तयार गर्न संघका उपाध्यक्ष एवम गण्डकी प्रदेशका सांसद मोहन रेग्मीको संयोजकत्वमा ५ सदस्यीय समिती गठन गरिएको छ । समितिको सदस्यमा उपाध्यक्ष जयन्त शर्मा, महासचिब सन्देश रेग्मी, सचिव द्वय केशव पाठक र रत्नज्योती मानन्धर छन । उपाध्यक्ष रेग्मीले समितिले एक साता भित्र कार्यविधी तयार गरि आइएचएफबाट प्राप्त रकम ह्याण्डबल खेलको विकास सँगै कोरोनाका कारण समस्यामा रहेका खेलाडीलाई सहयोगका लागि खर्च गरिने बताएका छन् ।एजेन्सी, वेष्टइन्डिज । वेस्ट इन्डिज क्रिकेटर ड्वाने ब्राभाले टी-ट्वान्टी क्रिकेटमा कीर्तिमान बनाएका छन् । उनले टी-ट्वान्टी क्रिकेटमा पाँच सय विकेट लिने पहिलो खेलाडीको कीर्तिमान बनाएका हुन् । उनले क्यारेबियन प्रिमियर लिग (सीपीएल) मा ट्रिनबागो नाइट राइडर्सबाट खेल्दै यो आँकडा पूरा गरेका हुन् । सेन्ट लुसिया जुक्सका ब्याट्सम्यान रहकिम कार्नवाललाई पेभिलियन फर्काउँदै पूरा गरेका थिए ।
ब्राभोले सबै खाले ४५९ टी(ट्वान्टी खेल खेल्दै पाँच सय विकेटको कीर्तिमान स्थापित गरेका हुन् । ब्राभोले टी(ट्वान्टी क्रिकेटका सबैभन्दा बढी पटक किरोन पोलार्डलाई आउट गरेका छन् । पोलार्डलाई उनले ९ पटक पेभिलियन फर्काएका थिए ।  उनी आईपीएलका दुई सिजनमा पनि सर्वाधिक विकेट लिने बलरको शीर्ष स्थानमा थिए । सन् २०१३ मा चेन्न ई सुपर किंग्सका लागि खेल्दै उनले सर्वाधिक ३२ विकेट लिएका थिए । त्यस्तै २०१५ मा चेन्न ईबाटै सर्वाधिक विकेट लिएका थिए । २०१५ मा उनले २६ विकेट लिएका थिए । बंगलादेश प्रिमियर लिग, बिग ब्यास र च्याम्पियन्स लिग टी–ट्वान्टी क्रिकेटमा विकेट लिने खेलाडीको शीर्ष स्थानमा रहेका ब्रोभो सीपीएलको दुई सिजनमा पनि सर्वाधिक विकेट लिने खेलाडी बनेका थिए ।काठमाडौं । एथ्लेटिक्सकी कीर्तिमानी खेलाडी चन्द्रकला लामगादेमाथि भएको जातीय विभेदसहितको कुटपिटमा राष्ट्रिय खेलकुद परिषद् (राखेप) ले पनि आपत्ति जनाएको छ ।  राखेपका उपाध्यक्ष शिव कोइरालाले आज विज्ञप्ति जारी गर्दै राष्ट्रिय कीर्तिमानी खेलाडीमाथि दलित भएका आधारमा निर्घात कुटपिट घटनाका दोषीमाथि प्रचलित कानुनबमोजिम हदैसम्मको कारबाही गर्न सम्बद्ध निकायको ध्यानाकर्षण गराएका छन् ।
राखेप उपाध्यक्ष कोइरालाले पीडित खेलाडीको शीघ्र स्वास्थ्यलाभको कामना गर्दै आवश्यक सहयोग राखेपबाट गरिने प्रतिबद्धतासमेत व्यक्त गरेका छन् । भदौ ८ गते राति झापाको मेचीनगर नगरपालिका १३, चारआलीमा दलित युवकलाई कुटपिटबाट जोगाउने क्रममा स्थानीय दुर्गा श्रेष्ठ र उनकी पत्नीच विष्णुले जातीय विभेदयुक्त गाली गर्दै चन्द्रकला र उनका पति सुमन खातीमाथि आक्रमण गरेका थिए ।  लामगादेले आठौँ राष्ट्रिय खेलकुद प्रतियोगितामा दुई स्वर्णपदक जितेकी थिइन् । उनी नेपाल पुलिस एकेडेमीका खेलाडी पनि हुन् । उनको अहिले झापाको बिर्तामोडस्थित बीएन्डसी अस्पतालमा उपचार भइरहेको छ ।एजेन्सी, जमैका । ब्याट्सम्यानहरुले अपेक्षित प्रदर्शन गर्न नसक्दा जमैका तलावाजले क्यारेबियन प्रिमियर लिग (सिपिएल) मा तेस्रो हार बेहोरेको छ । प्रतियोगिताको पाँचौ खेलमा जमैकाले बार्बाडोससँग ३६ रनको हार बेहोरेको हो । बिहीबार जितका लागि १ सय ४९ रनको लक्ष्य पछ्याएको जमैकाले २० ओभरमा ९ विकेट गुमाउँदै १ सय १२ रनमात्र जोड्न सक्यो । क्रुमा बोनरले ३१ रन र जर्मेन ब्लाकवुडले २८ रन जोड्नुबाहेक अन्य ब्याट्सम्यानले उल्लेख्य योगदान दिन सकेनन् । बार्बाडोसका स्पिनरहरु राशिद खान र मिचेल सान्टनरले २(२ तथा हेडन वाल्सले १ विकेट लिए । जेसन होल्डर र रेमन राइफरले २(२ विकेट बाँडे । जमैकाले सातौं ओभरमा नै ४ विकेट गुमाउँदा मात्र २७ रन जोड्न सकेको थियो । ओपनर ग्लेन फिलिप्स पहिलो ओभरमै मिचेल सान्टनरको बलमा शून्यमा बोल्ड हुँदा अर्का ओपनर चाडविक वाल्टन १० रन जोड्दै कट बिहाइन्ड भए । कप्तान होल्डरले दोस्रो ओभरमा वाल्टन र पाँचौ ओभरमा विपक्षी कप्तान रोभमान पावेललाई विकेटकिपर शाइहोपबाट क्याच गराएका थिए ।
आसिफ अली २ रन जोड्दै हेडन वाल्स जुनियरको बलमा क्याच आउट भए । कार्लोस ब्रेथवेटले रशिद खानको एलबीडब्लु धरापमा पर्नुअघि १ रन मात्र जोडे । जर्मेन ब्लाकवुडले २८ बलमा १ चौका र २ छक्कासहित २८ रनको योगदान दिए । उनी सान्टनरको बलमा कप्तान होल्डरबाट क्याचआउट भएका थिए । बोनरले २८ बलमा ३१ रन जोडे । ३ चौका र १ छक्का र्पहार गरेका बोनर रशिद खानको बलमा ठूलो सट खेल्ने धुनमा क्याच आउट भए । मुजिबले तल्लोक्रममा १० बलको सामना गर्दै १ चौका र २ छक्कासहित १८ रन जोडे । उनी रेमन राइफरको बलमा रिभर्स सट खेल्ने धुनमा एलबीडब्लु आउट भए । सन्दीप ४ रन र एडवार्ड्स २ रनमा नटआउट रहे ।
टस जितेर पहिलो फिल्डिङ रोजेको जमैकाका स्पिनरद्वय सन्दीप लामिछाने र मुजिब उर रहमानको उत्कृष्ट प्रदर्शन भने कायम रहयो । तर तीव्र गतिका बलरले सोहि अनुसार साथ दिन नसक्दा बार्बाडोसले निर्धारित २० ओभरमा ७ विकेट गुमाउँदै १ सय ४८ रन जोड्यो । बार्बाडोसका लागि काइल मेयर्सले सर्वाधिक ८५ रनको योगदान दिएका थिए । उनले ५९ बलमा ३ चौका र ८ छक्का प्रहार गरे । उनले कार्लोस ब्रेथवेटले फ्याँकेको १८ औं ओभरमा ४ छक्कासहित २९ रन जोड्दै खेलको अवस्था नै परिवर्तन गरेका थिए । मेयर्स र होल्डरले तेस्रो विकेटका लागि ६३ रनको साझेदारी गर्दै बलियो स्कोरतर्फ टोलीलाई बढाएका थिए ।
कप्तान होल्डरले १४ बलमा १५ रन जोड्ने क्रममा १ छक्का प्रहार गरे । मिचेल सान्टनर २० रनमा नटआउट रहे । उनले १९ बलको सामना गर्दै २ चौका प्रहार गरे । अन्य ब्याट्सम्यानले दोहोरो अंकमा रन जोड्न सकेनन् । मुजिब उर् रहमानले ४ ओभरमा मात्र १४ रन खर्चेर ३ विकेट लिए । उनले ओपनरद्वय जोन्सन चार्ल्स (३) र शाइ होप (८) तथा अलराउन्डर कोरी एन्डरसन (१) लाई पेभेलियन फर्काएका थिए । सन्दीपले पनि ४ ओभरमा मात्र १६ रन दिँदै २ विकेट लिए । सन्दीपले राशिद खानलाई मुजिबको हातबाट शून्यमा क्याच आउट तथा एशले नर्सलाई २ रनको अवस्थामा बोल्ड गरेका थिए । जमैकाका फिडेल एडवार्ड्स र कार्लोस ब्रेथवेटले १(१ विकेट लिए । ब्रेथवेटले एकै ओभरमा २९ रनसहित समग्रमा ३ ओभरमा ४५ रन खर्चिए । रोभमान पावेल र विरसामी पर्मल विकेटविहिन रहे ।जमैका । नेपाली राष्ट्रिय क्रिकेट टोलीका लेग स्पिनर सन्दीप लामिछाने रहेको टिम जमैका तलाबाजले क्यारेबियन प्रिमियर लिग (सीपीएल) टी–ट्वान्टी क्रिकेटको चौथो खेलमा जित निकालेको छ । सन्दीपको टिम जमैकाले गुयाना एमेजन वारियार्सलाई पाँच विकेटले पराजित गरेको छ ।
आजको खेलमा सन्दीपले कसिलो बलिङ गरेका थिए । चार ओभर बलिङ गरेका सन्दीपले मात्र १२ रन खर्चेर १ विकेट हात पारे । सन्दीपले सीपीएलको चार खेलमा पाँच विकेट हात पारिसकेका छन् ।
गुयानाले प्रस्तुत गरेको १०९ रनको लक्ष्य जमैकाले १८ ओभरमा ५ विकेटको क्षतिमा पूरा गर्यो । जमैकाको जितमा क्रुमा बोनरले सर्वाधिक ३० रनको योगदान दिए । रसेलले नटआउट २३ रन जोडे । गुयानाका नविन उल हकले दई तथा इमरान ताहिर, अस्मिड नेड र किमो पलले एक–एक विकेट हात पारे ।
त्यसअघि पहिलो ब्याटिङ गरेको गुयानाले २० ओभरमा ९ विकेट गुमाउँदै १०८ रनमात्र जोड्न सक्यो । टोलीका लागि रोस टेलरले सर्वाधिक २५ रनको योगदान दिए । जमैकाका लागि सन्दीपले ४ ओभरमा मुजिबले ४ ओभरमा ११ रन दिँदै ३ विकेट लिए । एडवार्ड्सले ३ विकेट तथा रसेलले १ विकेट लिए ।एजेन्सी, लण्डन । सुपरस्टार लियोन मेस्सीले बार्सिलोना छाड्ने औपचारिक रुपमा कदम चालेसँगै अब उनी कहाँ जान्छन् भन्ने सर्वत्र चर्चा छ । बार्सिलोना छाडेपछि स्पेनकै अर्को क्लब जाने नदेखिएको उनले युरोपमै खेल्ने सम्भावना प्रबल छ । च्याम्पियन्स लिगको क्वार्टरफाइनलमा बार्सिलोनाले बायर्न म्युनिखसँग ८–२ लज्जास्पद हार बेहोरेपछि मेस्सीले क्लब छाड्न सक्ने सम्भावनाका बारेमा अड्कलबाजी हुन थालेको थियो । क्लबसँगको सम्झौता सन् २०२१ को जुनसम्म रहेपनि मेस्सीले क्लबलाई सम्झौता रद्द गर्न पत्र पठाएका छन् । सम्झौता अनुसार मेस्सीको रिलिज क्लज ७ सय मिलियन युरो रहेको छ । तर मेस्सीले कोरोनाका कारण सिजन लम्बिएका कारण यसअघि आफ्नो सम्झौतामा रहेको फुकुवा हुन पाउने सर्त प्रयोग गर्न नपाएको इंगित गर्दै क्लबलाई पत्र बुझाएका हुन् । क्लबका नयाँ प्रशिक्षक कोम्यानसँग छलफलपछि मेस्सीले क्लब छोड्नु उचित रहने निर्णय गरेका हुन् । बार्सिलोनामा नै आफ्नो व्यवसायिक खेल जीवन अघि बढाएका मेस्सीलाई भित्राउन सक्ने युरोपमा मुख्यत तीन क्लब रहेका छन् ।इन्टर मिलान
इटालियन क्लब पहिलाबाट नै अर्जेन्टिनी सुपर ्टारलाई लिन चाहिरहेको थियो । यदि मेस्सी आउनका लागि तयार भए भने इन्टरले २ सय ६० मिलियन युरो सम्म खर्च गर्न तयार रहेको बताइएको छ । चिनिया मालिक रहेको क्लबले मेस्सीलाई धेरै अघिदेखि आफ्नो नजरमा राखेको थियो । यदि उनी इटाली पुगे भने फेरि एक पटक युभेन्ट्सका रोनाल्डोसँगको रोमाञ्चक प्रतिस्पर्धा हेर्न पाइनेछ । विगतमा एल क्लासिको जस्तो इटालियन डर्बी पनि रोमाञ्चक हुने अपेक्षा हुनेछ । मेस्सीका पिताले मिलानको पोर्टो नुउभामा घर किनिसकेका छन् । त्यसबाट पनि मेस्सी इटाली जाने सम्भावना रहेको बताइएको छ ।
म्यानचेस्टर सिटी
सिटीका प्रशिक्षक पेप ग्वार्डिओलाकै कारण मेस्सी त्यहाँ जान सक्ने सम्भावना रहेको छ । मेस्सी र ग्वार्डिओलाबीच बार्सिलोनामा रहँदा राम्रो सम्बन्ध रहेको थियो । त्यति बेला बार्सिलोनाले निकै सफलता प्राप्त गरेको थियो । क्लबमा रहेका अन्य स्टाफ पनि मेस्सीसँग काम गरिसकेकाले उनलाई केहि सहज हुने अनुमान गरिएको छ । मेस्सीलाई लिन सक्ने बलियो आर्थिक अवस्था भएको क्लब मध्ये सिटी पनि एक हो । च्याम्पियन्स लिगको खराब प्रदर्शनबाट मेस्सी झन बढी दिक्क भएको र क्लब छाड्न चाहेको बताइएको छ । मेस्सीका मिल्ने साथी सर्जियो अगुएरो पनि त्यहि रहेकाले उनी जान सक्ने अर्को कारण हो ।
पेरिस सेन्ट जर्मेन (पिएसजी)
मेस्सीलाई लिन सक्ने अर्को क्लबमध्ये पिएसजी पनि हो । नेयमार, केलियन एमबाप्पले जस्ता स्टारहरु पिएसजीमा रहेकाले मेस्सी जाँदा टोली झन् बलियो हुन सक्नेछ । च्याम्पियन्स लिग जित्ने अभियानमा अघि बढेको क्लब यसपटक फाइनलमा चुकेको थियो । यसले पनि क्लबलाई अझ बलियो बनाउन हौसला पुगेको छ । बार्सिलोनामा नेयमार रहँदा उनीहरुबीच राम्रो साझेदारी हुने गरेको थियो । नेयमारले २०१७ मा बार्सिलोना छाडेदेखि नै मेस्सीलाई उनलाई पुनः फर्काउनु पर्छ भन्ने पक्षमा थिए । नेयमारलाई क्लबमा पुनः फर्काउन नसक्दा त्यसमा पनि मेस्सी निराश थिए ।काठमाडौं । आठौं राष्ट्रिय खेलकुदकी दोहोरो स्वर्ण पदक विजेता एथलेटिक्सकी कीर्तिमानी खेलाडी चन्द्रकला लामगादेमाथि भएको कुटपिटको घटनामा नेपाल राष्ट्रिय तथा अन्तर्राष्ट्रिय खेलाडी संघले गम्भिर ध्यानाकर्षण भएको जनाएको छ । संघका अध्यक्ष दीपक श्रेष्ठले बुधबार विज्ञप्ती जारी गर्दै चन्द्रकलाको दम्पतीमाथि भएको आक्रमणको संघ घोरभत्र्सना गर्दै दोषीमाथि कडा कारवाहीको जोडदार माग गरेका छन् ।  गर्भवती समेत रहेकी लामगादेमाथिको आक्रमणलाई सभ्य समाजले ग्रहण गर्न नसक्ने उल्लेख गर्दै विज्ञप्तीमा भनिएको छ, ‘गैरकानुनी र गैर मानवीय उक्त घटनाका दोषीको छानविन गरि कानुनी कारवाहीका लागि संघ सम्बन्धित निकायसँग आग्रह गर्दछ ।’
२१ औं शतब्दीमा पनि जातीय विभेद हुनु र हातपात हुने घटनालाई समान्य मान्य सकिन्न भन्दै संघको विज्ञप्तिमा अगाडि भनिएको छ, ‘चन्द्रकलाको अवस्था बुझ्न, आवश्यक सहयोगका लागि संघ युवा तथा खेलकुद मन्त्रालय, राष्ट्रिय खेलकुद परिषदको ध्यानाकर्षण गराउन चाहन्छ । संघ खेलाडी लामकादेको शीघ्र स्वास्थ लाभको कामना गर्दछ ।’
बुधबारैै नेपाल एथलेटिक्स संघले पनि विज्ञप्ति जारी गर्दैै दोषीमाथि कारवाहीको माग गरेको छ । झापा मेचीनगर १९ चारआलीमा चिया पासल चलाउँदै आएकी कीर्तिमानी राष्ट्रिय खेलाडी चन्द्रकलालाई सोमबार राती छिमेकी दुर्गा श्रेष्ठ र उनकी श्रीमती विष्णुले हातपात गरेका थिए ।
श्रेष्ठका दम्पतीबाट लखटिएका चारआलीका राजन दर्जी आत्तिदै र गुहार माग्दै चन्द्रकलाको पसलमा पसेका थिए । जातीय विभेदयुक्त गाली गर्दै आफ्नो पसमा आएका श्रेष्ठ दम्पतीलाई चन्द्रकलाले रोक्न खोजिन् । तर, श्रेष्ठ दम्पती त पनि तल्लो जाती रैछ्स भन्दै चन्द्रकलामाथी नै कुटपिटमा उत्रिए ।
नेपाल पुलिस क्लबकी चन्द्रकला कुटाईबाट घाइते भएकी छिन् । सात महिनाकी गर्भवती रहेकी उनको बिर्तामोडस्थित बिएन्डसी अस्पतालमा उपचार भइरहेको छ । चन्द्रकलाका श्रीमान् सुमन खातीलाई पनि श्रेष्ठले कुटपिट गरेका थिए । कोरोना महामारीका कारण चैत ११ गते लकडाउन हुनुअघि चन्द्रकला घर गएकी थिइन् । २१ औं शताब्दीमा पनि जातीय विभेदका शब्दमा लागी गर्नु दण्डनीय भएको जनाउँदै एथलेटिक्स संघका अध्यक्ष यस्तो घटनामा सलग्नको जति आलोचना गरे पनि कम हुने बताएका छन् । संघले चन्द्रकलाको उपचारमा २१ हजार रुपैयाँ सहयोगको घोषणा समेत गरेको छ ।
जिल्ला प्रहरी कार्यालय झापाले श्रेष्ठ दम्पती पक्राउ गरिसकेको बताएको छ । चन्द्रकलाले पूर्वाञ्चलमा भएको सातौँ राष्ट्रिय खेलकुद र प्रदेश ५ मा भएको आठौं राष्ट्रिय खेलकुद दुवैमा सटपुट र ज्याभलिन थ्रोमा स्वर्ण पदक जितेकी थिइन् ।  उनले आठौं राष्ट्रिय खेलकुदमा एथलेटिक्सको सटपुटमा १२.०४ मिटरको नयाँ कीर्तिमान राख्दा आफ्नै कीर्तिमान् तोडेकी थिइन् । आठौंमै उनले ज्याभलिन थ्रोमा त्यसअघि आफ्नै नाममा रहेको कीर्तिमान तोड्ने क्रममा ४४.०४ मिटर थ्रो गरेर नयाँ कीर्तिमान राखेकी थिइन् ।काठमाडौं । मंसिरमा सम्पन्न १३औं दक्षिण एसियाली खेलकुद (साग) मा सहभागी १६ जना बक्सिङ खेलाडीको कोरोना बीमा गरिएको छ । पूर्व बक्सर एवं नेपाल बक्सिङ संघका केन्द्रीय सदस्य ओमनारायण श्रेष्ठले १३औं सागमा सहभागी १६ खेलाडी र दुई प्रशिक्षकको कोरोना बीमा गरिदिएका हुन ।नेपाली बक्सिङको विकासमा लामो समयदेखि क्रियाशील श्रेष्ठले आफ्नै खर्चमा हरेक खेलाडी र प्रशिक्षकको जनही एक लाख रुपैयाँको कोरोना बीमा गरिदिए । १३औं सागमा १० पुरुष र ६ महिला गरी १६ खेलाडीले विभिन्न तौल समूहमा प्रतिस्पर्धा गरेका थिए । जसमा नेपालले तीन स्वर्ण, ६ रजत र ६ कांस्य जितेको थियो ।१३औं सागमा नेपालका मीनु गुरुङ, सनिल शाही र भूपेन्द्र थापाले स्वर्ण पदक जितेका थिए । यसैगरी ललिता महर्जन, माला राई, संगीता सुनार, पुनम रावल, गणेश प्रधान र आशिष दुवाडीले रजत तथा सुशील थापा, तेजबहादुर देउवा, पुरन राई, विकास लामा, अर्जुन सिगु र चन्द्रकला थापाले कांस्य पदक जितेका थिए । १३औं सागमा दीपक श्रेष्ठ मात्र पदक जित्न असफल भएका थिए ।यसैगरी १३औं सागमा प्रशिक्षणमा सहभागी बक्सिङका मुख्य प्रशिक्षक प्रकाश थापा मगर र प्रवीण तुलाधरको पनि पूर्व बक्सर श्रेष्ठले कोरोना बीमा गरिदिएका छन । कोरोना भाइरसको महामारीका बेला विभिन्न खेलका खेलाडीको बीमा भएको समाचार आइरहँदा बक्सिङ खेलाडीको पनि बीमा गरिदिएको पूर्व बक्सर श्रेष्ठले जानकारी दिए । यसले महामारीको समयमा पनि खेलाडीको हौसला बढाउन सहयोग पुग्ने उनले बताए ।काठमाडौं । क्यारेबिन प्रिमियर लिग (सीपीएल) टी–ट्वान्टी क्रिकेटमा नेपाली खेलाडी सन्दीप लामिछाने आफ्नो चौथो खेलमा विकेट लिन सफल भएका छन् । उनले यसअघिको खेलमा जस्तै आज बिहान भएको खेलमा निकै किफायती बलिङ गरे । गुएना अमेजन वारियर्सविरुद्धको खेलमा सन्दिपले एक विकेट लिए ।जमैका तलावाजबाट खेलिरहेका उनले अमेजनविरुद्ध बलिङ गर्दै ४ ओभरमा मात्र १२ रन खर्चिए । योसँगै जारी प्रतियोगितामा सन्दीप ४ खेलमा ५ विकेट लिन सफल भए । ट्रिनिडाड एन्ड टोबागोस्थित क्विन्स पार्क ओभलमा भएको खेलमा टस जितेर सन्दीपको टोली जमैकाले बलिङ रोजेको थियो ।सन्दीपले खेलको १०औँ ओभरमा आफ्नो पहिलो ओभर बलिङ गर्दै मात्र तीन रन दिएका थिए । खेलको १२औं ओभरमा आफ्नो दोस्रो ओभर बलिङ गर्दै उनले चार रन खर्चेर एक विकेट लिए । सो ओभरको पहिलो बलमा नै उनले सिर्फान रदरफोर्डको विकेट लिए ।रदरफोडलाई एक रन बनाएको अवस्थामा सन्दीपले आसिफ अलीको हातबाट क्याचआउट गराएका थिए । खेलको १४औँ ओभरमा आफ्नो तस्रो ओभर बलिङ गर्दै उनले मात्र एक रन विपक्षी खेलाडीलाई बनाउन दिए । खेलको १६औँ ओभरमा सन्दिपले आफ्नो अन्तिम ओभर बलिङ गर्ने क्रममा चार रन खर्चिए । आजको खेलमा उनको बलमा विपक्षी खेलाडीले चौका र छक्का हिर्काउन सकेनन् ।यसअघि पहिला ब्याटिङ गर्दै गुएनाले निर्धारित २० ओभरमा ९ विकेट गुमाएर १०८ रन बनाउन सक्यो । जमैकाले १०९ रनको विजय लक्ष्य ५ विकेटको नोक्सानीमा १८ ओभरमा पूरा गर्यो । जमैकाका लागि मुजिब उर रहमान तथा फिडेल इडवार्डले तीन–तीन विकेट लिए । गएनाका लागि रोस टेलरले सर्वाधिक २३ रन बनाए ।यस्तै १०९ रनको झिनो लक्ष्य पछ्याउने क्रममा जमैकाका लागि नकु्रमह बोनरले सर्वाधिक ३० तथा ग्लेन फिलिप्सले २६, जेरमाइन्ड ब्लाकवुडले २३ तथा आन्द्रे रसेलले अविजित २३ रन बनाए । बलिङतर्फ गुएनाका नविन उल हकले दुई तथा इमरान ताहिर, अश्मद निद र किमो पउलले एक एक विकेट लिए ।जितसँगै सन्दीपको टोली जमैका अंक तालिकाको चौथो स्थानमा उक्लेको छ । जमैकाले हालसम्म दुई खेलमा जित तथा दुईमा हार बेहोर्दै चार अंक जोडेको छ । यस्तै गुएना आजको खेलमा हारे पनि तेस्रो स्थानमा छ । गुएनाले हालसम्म पाँच खेलमा दुईमा जित तथा तीन खेलमा हार बेहोर्दै चार अङ्क जोडेको छ । सन्दीप टोली जमैकाले अब पाँचौँ खेल बिहीबार बिहान सवा तीन बजे बार्बाडोस ट्रिडेन्टससित खेल्नेछ । – राससएजेन्सी, लण्डन । पाकिस्तान र इंग्ल्यान्डबीचको तेस्रो तथा अन्तिम टेष्ट खेलको चौथो दिन वर्षा र खराब प्रकाशका कारण प्रभावित बन्न पुगेको छ । चौथो दिनको समाप्तिमा फलोअनमा परेको पाकिस्तानले दोस्रो इनिङमा ५६ ओभरमा २ विकेट गुमाउँदै १ सय रन जोडेको छ । पाकिस्तान अझै २ सय १० रनले पछि परेको छ । पाकिस्तान पाँचौ दिन पुरै ब्याटिङ गर्दै खेल बराबरी गराउने सोचका साथ मैदान प्रवेश गर्ने छ । इंग्ल्यान्ड भने पाकिस्तानलाई सस्तैमा आउट गर्दै इनिङ अन्तरको जित निकाल्ने रणनीतिमा हुने छ ।पाकिस्तानका कप्तान अजहर अली ९२ बलमा २ चौका सहित २९ रनमा अबिजित छन् । बाबर आजम १६ बलमा ४ रनमा अविजित छन् । ओपनर शान मसूदलाई स्टुअर्ट ब्रोडले १८ रनमा एलबिडब्लू आउट गरे । मसुदले ६६ बलमा २ चौका प्रहार गरे । अर्का ओपनर आबिद अलीलाई जेम्स एन्डरसनले ४२ रनमा एलबिडब्लू आउट गरे । आबिदले १ सय ६२ बलमा २ चौका प्रहार गरे । तेस्रो दिन पाकिस्तान ९३ ओभरमा २ सय ७३ रनमा अल आउट हुँदै फलोअनमा परेको थियो । पाकिस्तानका कप्तान अजहर अली २ सय ७२ बलमा २१ चौका सहित १ सय ४१ रनमा अविजित रहेका थिए ।छैटौं विकेटका लागि अजहर र विकेटकिपर मोहम्मद रिजवानले १ सय ३८ रनको साझेदारी गर्दै केहि इनिङ उकासेका थिए । रिजवनलाई क्रिस वोक्सले जस बटलरबाट क्याच गराउँदै साझेदारी तोडेका थिए । रिजवानले १ सय १३ बलमा ५ चौका र १ छक्का प्रहार गरे । ओपनर शान मसूदलाई ४ रनमा जेम्स एन्डरसनले एलबिडब्लू आउट गरे । एन्डरसनलेनै आबिद अलीलाई १ रनमा डोम सिब्लेबाट क्याच गराए । बाबर आजमलाई एन्डरसनले ११ रनमा एलबिडब्लू आउट गर्दै इंग्ल्यान्डको पकड जमाएका थिए । असाद शफीकलाई एन्डरसनलेनै जो रुटबाट ५ रनमा क्याच आउट गराए ।फवाद आलम पनि क्रिजमा लामो समय टिक्न सकेनन् । आलमलाई स्पिनर डोम बेसले २१ रनमा बटलरबाट क्याच गराएका थिए । यासिर शाह २०, शाहिन अफ्रिदी ३, मोहम्मद अब्बास एक र नसिम शाह शून्यमा आउट भए । इंग्ल्यान्डका अनुभवी तीव्र गतिका बलर जेम्स एन्डरसनले ५ विकेट लिए । उनको टेष्ट करिअरको २९ औं पटक पाँचभन्दा बढि विकेट लिएका हुन् । स्टुअर्ट ब्रोड २, क्रिस वोक्स र डोम बेसले १–१ विकेट लिए ।त्यसअघि साउथह्याप्टनमा टस जितेर पहिला ब्याटिङ रोजेको इंग्ल्यान्डले १५४.४ ओभरमा ८ विकेटको क्षतिमा ५ सय ८३ रनमा पहिलो इनिङ समाप्तिको घोषणा गरेको थियो । इंग्ल्यान्डका युवा ब्याट्सम्यान ज्याक क्रलीले ३ सय ९३ बलमा ३४ चौका र १ छक्का सहित २ सय ६७ रनको उत्कृष्ट दोहोरो शतकीय इनिङ खेले । विकेटकिपर जस बटलरले ३ सय ११ बलमा १३ चौका र २ छक्का सहित १ सय ५२ रनको उत्कृष्ट शतकीय इनिङ खेले । पाँचौ विकेटका लागि बटलर र क्रलीले ३ सय ५९ रनको कीर्तिमानी साझेदारी गरेका थिए । जुन टेष्ट क्रिकेटमा इंग्ल्यान्डबाट पाँचौ विकेटका लागि भएको इतिहासकै सर्वाधिक ठूलो साझेदारीमा पर्दछ । क्रिस वोक्स ४०, स्टुअर्ट १५ रनमा आउट हुँदा डोम बेस २७ रनमा अविजित रहे ।पाँचौ ओभरको तेस्रो बलमा शाहिन अफ्रिदीले रोरी बन्र्सलाई ६ रनमा शान मसूदबाट क्याच आउट गराए । अर्का ओपनर डोम सिब्लेलाई यासिर शाहले २२ रनमा एलबिडब्लू आउट गरे । कप्तान जो रुटलाई नसिम शाहले २९ रनमा विकेटकिपर मोहम्मद रिजवानको हातबाट क्याच गराए । पाकिस्तानका शाहिन अफ्रिदी, यासिर शाह र फवाद आलमले २–२ विकेट लिए । असाद सफीक र नसिम शाहले १–१ विकेट लिए । तीन टेष्ट सिरिजमा इंग्ल्यान्डले १(० को अग्रता लिएको छ । पहिलो टेष्टमा इंग्ल्यान्ड तीन विकेटले विजयी हुँदा दोस्रो टेष्ट बराबरीमा सकिएको थियो ।एजेन्सी, लण्डन । नयाँ सिजनका लागि प्रशिक्षण सुरु गर्नुअघि बार्सिलोनाका नयाँ प्रशिक्षक रोनाल्डो कोम्यानले आफ्नो योजनामा रहेका खेलाडीका बारेमा प्रष्ट पार्न चाहेका छन् । डच प्रशिक्षक कोम्यानले फरवार्ड लुइस स्वारेजलाई फोन गरेरै आफ्नो योजनामा नरहेको सुनाएका थिए । कोम्यानले अर्का दक्षिण अमेरिकी खेलाडी आर्टुरो भिडाललाई पनि सोही सन्देश दिएका छन् । उरुग्वेली फरवार्ड र चिलियन मिडफिल्डलाई नयाँ क्लबमा जानका लागि कोम्यानले बाटो खुला गरिदिएका छन् ।
अबको केहि दिन भित्रमा कोम्यानले आफ्नो ड्रेसिङ रुपमा रहने खेलाडीका बारेमा प्रष्ट योजनासहित अघि बढ्ने अनुमान गरिएको छ । पछिल्लो समय उनले क्लबका सबै खेलाडीसँग सम्पर्क बढाएका छन् । उनले प्रशिक्षण सुरु गर्नुअघि नै योजनामा नरहेका खेलाडीलाई बिदा गर्न लागेका हुन् ।  बार्सिलोनाले टोलीलाई पूर्न संरचना गर्ने यसअघि नै बताइएको छ । त्यसैले प्रशिक्षक कोम्यानले खेलाडीको विषयमा छिटो निर्णय गरिरहेका छन् । स्वारेज र भिडाललाई अन्य क्लबले भित्राउन इच्छा देखाइसकेको पनि बताइएको छ । यद्दपी क्लबलाई आवश्यक खेलाडी भेटिएको खण्डमा उनीलाई सट्टा गर्ने विकल्पमा पनि टोली जान सक्ने सम्भावना छ ।
इभान राकटिकसँगै डिफेन्डरद्वय सामुइल उम्टिनी र जुनियर फिर्पो पनि कोम्यानको योजनामा नरहेको बताइएको छ । अन्य क्लबको बाटो रोज्दा बार्सिलोना र प्रशिक्षक खुसी हुने छन् भन्ने उनीहरुले पनि बुझिसकेको छन् । यद्दपी उनीहरु कोम्यानको योजना सुन्न कुरिरहेका छन् ।
त्यस्तै सर्जियो बुस्केटस, सर्जि रोर्बेटो र जेरार्ड पिकेले पनि नयाँ प्रशिक्षकको आफुहरुको बारेमा रहेको धारणा बुझ्न चाहिरहेका छन् । उनीहरु पनि लगभग विक्रीको सुचिमा राखिएको छ । यद्दपी त्यो विषयमा कसैले केहि बोलेको भने छैन । जोर्डी अल्बालाई भने कोम्यानले अर्को सिजन टोलीमा राख्न चाहेको अनुमान गरिएको छ ।एजेन्सी, ब्राजिल । पाँच महिना पाराग्वेस्थित एक घरमा आफ्नो दाई रोबर्टो एसिससँग नजरबन्द रहेका रोनाल्डिन्हो अब घर फर्कन पाउने भएका छन् । देशमा प्रवेश गर्नका लागि नक्कली पासपोर्ट प्रयोग गरेको आरोपमा गत मार्चमा दुई जनालाई पक्राउ गरिएको थियो । अप्रिलमा दुईजनाको तर्फबाट वकिलले १.६ करोड डलर धरौटी बुझाएपछि उनीहरुलाई जेलबाट सारेर मुद्दाको सुनुवाइ हुँदासम्म एक होटलमा नजरबन्द गरिएको थियो ।
दोषी ठहर भएमा दुई जनाले ५ वर्षसम्म जेल सजाय भोग्नुपर्ने हुन्थ्यो । तर, दुवैले नक्कली पासपोर्ट प्रयोग गरेको स्वीकार गर्दै जरिवाना रकम तिरेका छन् । यसमा रोनाल्डोले ९० हजार डलर र एसिसले १ लाख १० हजार डलर जरिवाना रकम तिरेका हुन् । एसिसको पाराग्वेमा आपराधिक रेकर्ड रहनेछ भने रोनाल्डिन्होको रहनेछैन ।
एसिसले दुई वर्षसम्म ब्राजिल छाड्न पाउनेछैनन् र २४ महिनाको अन्तरालमा समय–समयमा रियो दि जनेरियोका अधिकारीहरु सामु उपस्थित हुनुपर्नेछ । बार्सिलोना, एसी मिलान र पीएसजीका पूर्वस्टार रोनाल्डिन्हो अब चाहेको समयमा ब्राजिल फर्कन पाउनेछन् । एक प्रचारात्मक कार्यक्रममा पाराग्वे पुगेका दुई दाजुभाईले सुरुमा नक्कली पासपोर्ट प्रयोग गरेको कुरा अस्वीकार गर्दै आएका थिए । पक्राउ परेपछि उनीहरुले ३२ दिन जेलमा बिताएका थिए । अप्रिलको अन्त्यतिर सम्म पनि एक टेलिभिजन अन्तरवार्तामा रोनाल्डिन्होले उनी र उनको दाईलाई पासपोर्ट नक्कली भएको थाहा नभएको बताएका थिए । केही समयअघि रोनाल्डिन्होले जेलमा फुटबल खेलेको भिडियोहरु भाइरल बनेको थियो ।काठमाडौं । कोभिड १९ को बढ्दो संक्रमणका कारण नेपाल क्रिकेट संघ (क्यान) को वार्षिक साधरण सभा स्थगित भएको छ । सै महिनाका लागि साधारण सभा गर्ने तयारीका रहेको क्यानले कोरोना महामारीका कारण अर्को सुचना नभएसम्मका लागि साधारण सभा स्थगित गरेको क्यानका सचिव अशोकनाथ प्याकुरेलले मंंगलबार जारी विज्ञप्तीमा उल्लेख छ ।
गतवर्ष असोज दोस्रो साता क्यानले चतुरबहादुर चन्दको अध्यक्षतामा नयाँ कार्यसमिति निर्वाचित भएको थियो । त्यसपछि पहिलो साधारण सभा गर्ने तयारीमा रहेपनि अहिलेको परिस्थितिका कारण सम्भव भएन ।  क्यानको नयाँ कार्यसमिति आएको ११ महिना हुँदा आशा र अपेक्षा अनुसार काम गर्न नसकेको गुनासो सुनिन थालेको छ । निर्वाचनपछि २०७३ मा अन्तराष्ट्रिय क्रिकेट परिषद् (आइसिसी) ले असोज २७ मा सशर्त क्यानमाथिको प्रतिबन्ध फुकुवा गरेको थियो ।
त्यसैले क्यानले पूर्ण रुपमा काम गर्न पाउने वातावरण अझै बनाउन सकेको छैन । जसले गर्दा क्यानले कतिपय महत्वपूर्ण निर्णय लिन सकेको छैन । क्यान आन्तरिक कुरामै अलमलिएको भन्दै आलोचित हुँदै आएको छ । कोरोना महामारीको कारण यो वर्ष नेपाली राष्ट्रिय पुरुष र महिला टोली दुबैको अन्तर्राष्ट्रिय खेल हुनेको सम्भावना कम छ ।काठमाडौं । सहासिक खेलका लागि नेपाल भौगोलिक बनोट र जलस्रोतले धनी छ । मूलतः नेपालमा अल्ट्रा म्याराथन, प्याराग्लाइडिङ, ¥याफ्टिङ, बन्जी जम्प, क्यानोइङ, डाउनहिल साइक्लिङ, गल्फ, रक क्लाइम्बिङ जस्ता साहसिक खेलले नेपालको पर्यटन तथा खेल क्षेत्रलाई विश्व भर चिनाएको छ । आन्तरिक तथा वाह्य पर्यटक लोभ्याउने यी खेललाई आयस्रोत बनाएका व्यवसायी यति वेला कोरोनाको चपेटामा परेका छन् ।
जलस्रोत र भौगोलिक विविधतामा धनी नेपालमा साहसिक खेलको प्रचुर सम्भावना छ । म्याराथन, बन्जीजम्प, प्याराग्लाइडिङ जस्ता सहासिक खेल अहिले कोरोना कारण रोकिँदा यी व्यवसायलाई रोजी रोटी खोसिए झै भएको छ । ती मध्येको हावामा चरा जस्तै भएर उड्दै अनुभव लिन सक्ने प्याराग्लाइडिङ पछिल्लो समय पोखरामा निकै चर्चित छ । तर यो व्यवसाय कोरोनाका कारण ठप्प छ । पोखरामा १४ वर्ष देखी प्याराग्लाइडिङ व्यवसाय गर्दै आएका प्याराग्लाडिङ व्यवसायी चीनबहादुर बानियाँले कोरोनाले पेशा नै संकटमा परेको बताए ।
बाँनियाले प्याराग्लाइडिङ व्यवसाय सञ्चालनका लागि बैंक ऋणमा सवारीसाधन लिएका थिए । यस्तै केही होटलसँग समेत सहकार्य गरेका थिए । तर अहिले सवारी साधनको किस्ता बुझाउन समस्या त भएको छ नै होटलसँगको सहकार्य पनि पातलिएको छ । यसबाहेक व्यवसाय सञ्चालनका लागि लिएको घर भाडा तिर्न पनि समस्या भएको गुनासो बानियाँले गरे ।
नेपालमा हुने विश्वको चर्चित एभरेस्ट म्याराथन, अन्नपूर्ण म्याराथन, जुम्ला–रारा म्याराथन, काठमाडौं म्याराथन आदि प्रतियोगिताले विश्वमा चर्चा बटुल्ने गरेका छन् । तर अहिले यस्ता दौडका साथ बन्जिजम्प, साइकिलिङ जस्ता अन्य सहासिक खेल कोरोनका कारण आयोजना हुन सकेका छैनन् ।
विदेशबाट अल्ट्रा दौडका लागि धावकहरू सहभागिता जनाउन नेपाल आउने गरेका हुन्थे । अनि नेपालको सन्देश विश्वभर फैलिन्थ्यो । तर अहिले समय ठीक उल्टो भएको छ । प्रतियोगिता हुन सकेका छैनन् । नेपालको पहिचान दिलाउने यस्ता खाले कार्यक्रमलाई सरकारी तवरबाट नै पहल गर्नु पर्ने कति पय सरोकावालाले बताउँदै आएका छन् । विश्वका धेरै देशले साहसिक खेललाई आयको स्रोत बनाउँदा रोजगारी, उद्योग र पर्यटनले देशको कोल्टे फेरेको धेरै उदहरण छन् । त्यसैले व्यवसायीलाई राहत र सहुलियत सरकारले दिनु पर्ने पो होकि ?काठमाडौं । नेपाल क्रिकेट संघ (क्यान) ले राष्ट्रिय महिला क्रिकेट खेलाडीको कोरोना बीमा गरेको छ । क्यानले मङ्गलबार विज्ञप्ति जारी गर्दै १८ सिनियर महिला खेलाडीको कोरोना बीमा गरेको जनाएको छ ।यसअघि क्यानले पहिलो चरणमा सिनियर पुरुष क्रिकेट टोलीका २३ खेलाडीसहित ५१ जनाको बीमा गरेको थियो । कोरोना सङ्क्रमणको त्रास बढ्दै गएको अवस्थामा क्यानले खेलाडी, मैदानमा खटिने कर्मचारी र क्यान कार्यालयका कर्मचारीको यस अघि बीमा गरेको हो । बीमा गरिएका महिला खेलाडीको नाम भने क्यानले सार्वजनिक गरेको छैन ।पहिलो चरणमा पुरुष खेलाडी, मैदानका कर्मचारी तथा क्यान कार्यालयका कर्मचारीको कोरोना बीमा गरेपछि क्यानले दोस्रो चरणमा महिला खेलाडीको बीमा गरेको हो ।लामो समयदेखि क्यानले कोरोना महामारीका कारण पुरुष तथा महिला खेलाडीका लागि प्रशिक्षणको चाँजोपाँचो मिलाउन सकेको छैन । राष्ट्रिय खेलकुद परिषद् (राखेप) ले सम्पूर्ण खेलकूद गतिविधि अनिश्चितकालका लागि बन्द गर्ने निर्णय गरेको छ । महिला खेलाडीको स्वास्थ्य अवस्थालाई ध्यानमा राख्दै उक्त बीमा गरिएको क्यान अध्यक्ष चतुरबहादुर चन्दले बताए ।लण्डन । दक्षिण अफ्रिकी लेजेण्ड्री अलराउण्डर ज्याक कालिस, पाकिस्तानका उत्कृष्ट ब्याट्सम्यान जाहिर अब्बास र अष्ट्रेलियन महिला टिमका पूर्व कप्तान लिसा स्टालेकर आइतबार आईसीसीको हल अफ फेमबाट सम्मानित भएका छन् । आइसीसीले २०२० मा ३ उत्कृष्ट खेलाडीलाई हल अफ फेम सम्मान प्रदान गरेको हो ।
कोभिड–१९ महामारीका लागि आईसीसीले भर्चुअल रुपमा हल अफ फेम सम्मान कार्यक्रम आयोजना गरेको थियो । कमेन्टेटर एलान विलकिन्सले सञ्चालन गरेको उक्त कार्यक्रममा सुनिल गावास्कर सन पोल्लक मेलानी जोन्स जस्ता खेलाडी उपस्थित थिए ।
भारतका लेजेण्ड गावास्करले हल अफ फेम सम्मान पाउने तीनै जना खेलाडी उत्कृष्ट भएको बताएका थिए । ४४ वर्षीय अलराउण्डर कालिसले दक्षिण अफ्रिकाका लागि १६६ टेष्ट, ३२८ ओडीआई र २५ टी–२०आई खेलेका छन् । १९९५ मा खेल्न सुरु गरेका उनले २०१४ मा सन्यास लिएका थिए । कालिसले टेस्टमा १३ हजार २८९ र ओडीआईमा ११ हजार ५७९ रन बनाएका छन् । यस्तै उनले टेष्टमा २९२ र ओडीआईमा २७३ विकेट लिएका छन् ।
यस्तै पुनेमा जन्मिएका लिसा स्टालेकरले अष्ट्रेलियाका लागि ८ टेष्ट, १२५ ओडीआई र ५४ टी–२०आई खेलेकी छिन् । यस्तै एसियन ब्राडम्यानको रुपमा परिचित जाहिर अब्बासले पाकिस्तानका लागि ७८ टेष्ट ६२ ओडीआई खेल खेलेका छन् । उनले टेष्टमा ६ हजार ६२ र ओडीआईमा २ हजार ५७२ रन बनाएका थिए ।एजेन्सी, पेरिस । जर्मन च्याम्पियन बायर्न म्युनिखले पेरिस सेन्ट जर्मेन (पीएसजी) लाई हराउँदै च्याम्पियन्स लिग उपाधि जित्दा क्याटलान क्लब बार्सिलोनालाई अप्रत्यक्ष रुपमा घाटा भएको छ । बायर्नले उपाधि जित्दा क्लबमा बार्सिलोनाबाट लोनमा आएका फिलिपे कोउटिन्हो पनि सामेल थिए । कोउटिन्होले फाइनल पनि दोस्रो हाफमा वैकल्पिक खेलाडीक रुपमा मैदान प्रवेश गर्दै खेलेका थिए । त्यसअघि क्वाटरफाइनलमा आफ्नै अभिभावक क्लब बार्सिलोनालाई ८–२ ले हराउँदा कोउटिन्होले २ गोल गर्नुका साथै एक असिस्ट दिएका थिए ।
सन् २०१८ मा इंग्लिस क्लब लिभरपुलबाट कोउटिन्हो १ सय ४२ मिलियन पाउण्डमा बार्सिलोना आएका थिए । तर बार्सिलोनामा पहिलो सिजन अपेक्षित प्रदर्शन गर्न नसकेपछि उनी एक सिजनका लागि लोनमा बायर्न पुगे । बायर्नका लागि पनि औसत नै प्रदर्शन गरिरहेका कोउटिन्होले बेन्चबाट मैदान प्रवेश गर्दै बार्सिलोनाविरुद्ध प्रभावशाली प्रदर्शन गरे । च्याम्पियन्स लिगबाट बहिर्गमनमा भूमिका खेलेका कोउटिन्होका कारण बार्सिलोनालाई आर्थिक घाटा समेत पर्ने भएको छ ।बार्सिलोनाले लिभरपुलबाट कोउटिन्होलाई अनुबन्ध गर्दा सम्झौतामा बोनस र थप सफलताका आधारमा प्राप्त गर्ने पैसामा एक विशेष प्रावधान राखेको थियो । उक्त प्रावधान अनुसार सुरुवाती दुई सिजनमा कोउटिन्होले च्याम्पियन्स लिग जितेको खण्डमा लिभरपुलले ४.५ मिलियन पाउण्ड (नेपालीमा झन्डै ७० करोड रुपैयाँ) प्राप्त गर्ने उल्लेख थियो ।
सम्झौताको प्रावधानमा कोउटिन्होले सुरुवाती दुई सिजनमा च्याम्पियन्स लिग उपाधि जितेको खण्डमा रकम तिर्नुपर्ने उल्लेख गरिएको छ । उनी कुन क्लबबाट खेलेको हुनुपर्ने भन्ने उल्लेख छैन । कोउटिन्हो बार्सिलोनामा मोटो रकममा गएका कारण सायदै कसैले उनलाई दोस्रो सिजन अन्यत्र क्लब जान्छन् र च्याम्पियन्स लिग जित्लान भन्ने सोचेको थियो ।
संयोगवश बार्सिलोना आफ्नै खेलाडीको प्रदर्शनका कारण लज्जास्पद हार बेहोर्न पुग्यो । सेमिफाइनलमा लियोनलाई ३–० ले पराजित गरेको बायर्नले फाइनलमा पीएसजीको चुनौती पन्छाउँदै उपाधि पक्का गर्यो । बार्सिलोनाले कोउटिन्होलाई बायर्नमा लोनमा पठाउँदा उपाधि जितेवापत केहि बोनस प्राप्त गर्ने पनि उल्लेख गरिएको छ । तर त्यो रकम निकै कम रहेको स्रोतले जनाएको छ।एजेन्सी, लण्डन । कप्तान अजहर अलीको उत्कृष्ट अविजित शतकका बाबजुद पाकिस्तान इंग्ल्यान्डविरुद्ध तेस्रो तथा अन्तिम टेष्ट खेलमा फलोअनमा परेको छ । तेस्रो दिन पाकिस्तान ९३ ओभरमा २ सय ७३ रनमा अल आउट भएको थियो । पहिलो इनिङमा समग्रमा ३ सय १० रनले पछि परेपछि पाकिस्तान फलोअनमा परेको छ । पाकिस्तानका कप्तान अजहर अली २ सय ७२ बलमा २१ चौका सहित १ सय ४१ रनमा अविजित रहे । यो उनको करिअरको १७ औं टेष्ट शतक हो । त्यस्तै अजहर पाकिस्तानबाट टेष्टमा ६ हजार पूरा गर्ने पाँचौ ब्याट्सम्यान पनि बनेका छन् ।
छैटौं विकेटका लागि अजहर र विकेटकिपर मोहम्मद रिजवानले १ सय ३८ रनको साझेदारी गर्दै केहि इनिङ उकासेका थिए । रिजवनलाई क्रिस वोक्सले जस बटलरबाट क्याच गराउँदै साझेदारी तोडेका थिए । रिजवानले १ सय १३ बलमा ५ चौका र १ छक्का प्रहार गरे । ओपनर शान मसूदलाई ४ रनमा जेम्स एन्डरसनले एलबिडब्लू आउट गरे । एन्डरसनलेनै आबिद अलीलाई १ रनमा डोम सिब्लेबाट क्याच गराए । बाबर आजमलाई एन्डरसनले ११ रनमा एलबिडब्लू आउट गर्दै इंग्ल्यान्डको पकड जमाएका थिए । असाद शफीकलाई एन्डरसनलेनै जो रुटबाट ५ रनमा क्याच आउट गराए ।
फवाद आलम पनि क्रिजमा लामो समय टिक्न सकेनन् । आलमलाई स्पिनर डोम बेसले २१ रनमा बटलरबाट क्याच गराएका थिए । यासिर शाह २०, शाहिन अफ्रिदी ३, मोहम्मद अब्बास एक र नसिम शाह शून्यमा आउट भए । इंग्ल्यान्डका अनुभवी तीव्र गतिका बलर जेम्स एन्डरसनले ५ विकेट लिए । उनको टेष्ट करिअरको २९ औं पटक पाँचभन्दा बढि विकेट लिएका हुन् । स्टुअर्ट ब्रोड २, क्रिस वोक्स र डोम बेसले १–१ विकेट लिए ।
त्यसअघि साउथह्याप्टनमा टस जितेर पहिला ब्याटिङ रोजेको इंग्ल्यान्डले १५४.४ ओभरमा ८ विकेटको क्षतिमा ५ सय ८३ रनमा पहिलो इनिङ समाप्तिको घोषणा गरेको थियो । इंग्ल्यान्डका युवा ब्याट्सम्यान ज्याक क्रलीले ३ सय ९३ बलमा ३४ चौका र १ छक्का सहित २ सय ६७ रनको उत्कृष्ट दोहोरो शतकीय इनिङ खेले । उनलाई असाद शफीकले विकेटकिपर मोहम्मद रिजवानबाट स्टम्पिङ आउट गरेपछि तेहेरो शतक बनाउन चुकेका थिए । क्रलीको यो पहिलो दोहोरो शतक हो ।
विकेटकिपर जस बटलरले ३ सय ११ बलमा १३ चौका र २ छक्का सहित १ सय ५२ रनको उत्कृष्ट शतकीय इनिङ खेले । उनको यो करिअरको उत्कृष्ट प्रर्दशन र दोस्रो टेष्ट शतक हो । बटलरलाई फवाद आलमले क्याच एण्ड बोल्ड आउट गरेका थिए । पाँचौ विकेटका लागि बटलर र क्रलीले ३ सय ५९ रनको कीर्तिमानी साझेदारी गरेका थिए । जुन टेष्ट क्रिकेटमा इंग्ल्यान्डबाट पाँचौ विकेटका लागि भएको इतिहासकै सर्वाधिक ठूलो साझेदारीमा पर्दछ । क्रिस वोक्स ४०, स्टुअर्ट १५ रनमा आउट हुँदा डोम बेस २७ रनमा अविजित रहे ।
पाँचौ ओभरको तेस्रो बलमा शाहिन अफ्रिदीले रोरी बन्र्सलाई ६ रनमा शान मसूदबाट क्याच आउट गराए । अर्का ओपनर डोम सिब्लेलाई यासिर शाहले २२ रनमा एलबिडब्लू आउट गरे । कप्तान जो रुटलाई नसिम शाहले २९ रनमा विकेटकिपर मोहम्मद रिजवानको हातबाट क्याच गराए । रुटले ५१ बलमा ३ चौका प्रहार गरे । ओली पोपलाई यासिर शाहले ३ रनमा बोल्ड आउट गरे ।
पाकिस्तानका शाहिन अफ्रिदी, यासिर शाह र फवाद आलमले २–२ विकेट लिए । असाद सफीक र नसिम शाहले १–१ विकेट लिए । तीन टेष्ट सिरिजमा इंग्ल्यान्डले १(० को अग्रता लिएको छ । पहिलो टेष्टमा इंग्ल्यान्ड तीन विकेटले विजयी हुँदा दोस्रो टेष्ट बराबरीमा सकिएको थियो ।एजेन्सी, पेरिस । जर्मन बुन्डेसलिगा क्लब बायर्न म्युनिखले च्याम्पियन्स लिग फुटबलको उपाधि जितेको छ । आइतबार राति भएको खेलमा फ्रेन्च क्लब पेरिस सेन्ट जर्मन (पीएसजी) लाई १–० गोलले पराजित गर्दै बायर्न च्याम्पियन बनेको हो ।पोर्चुगलको लिस्बनमा भएको फाइनलमा खेलमा बायर्नलाई उपाधि दिलाउन किङ्सले कोमानले खेलको एक मात्र निर्णायक गोल गरे । पहिलो हाफ गोलरहित बराबरीमा सकिएको खेलको दोस्रो हाफमा कोमानले गोल गरेका थिए ।खेलको ५९औं मिनेटमा जोसुआ किमिचिको लामो प्रहारमा कोमानले हेडरमार्फत गोल गरेका थिए । यसअघि १८औं मिनेटमा नेयमारले गरेको प्रहार बायर्न गोलरक्षक नोएरले लगातार दुई बचाउ गरेपछि पीएसजी अग्रता लिनबाट चुकेको थियो । २२औं मिनेटमा रोबर्ट लेवन्डोवस्किले गरेको प्रहार पोलमा लाग्दै फर्किदा बायर्न अग्रता लिनबाट चुकेको थियो ।त्यसको एक मिनेट नबित्दै पीएसजीका डी मारियाले गरेको प्रहार आकासिएको थियो । ७४औं मिनेटमा नेयमारको प्रहार अकासिँदा पीएसजीले खेल बराबरीमा ल्याउने अवसर गुमायो । खेलको इन्जुरी समयमा पनि बराबरी गोल फर्काउने अवसर खेर फाक्दा पीएसजी बायर्नसँग १–० गोलले पराजित हुन पुग्यो ।यस जितसँगै बायर्नले छैटौं पटक च्याम्पियन्स लिगको उपाधि जितेको छ । बायर्नले यसअघि १९७४, १९७५, १९७६, २००१ र २००१३ मा च्याम्पियन्स लिगको उपाधि जितेको थियो । यता, पहिलोपटक फाइनल पुगेको पीएसजीले भने च्याम्पियन्स लिगको उपाधि जित्ने अवसर गुमाएको छ ।काठमाडौं । नेपाली फुटबलर रोहित चन्दले आफूले युरोपमा खेल्ने आफ्नो सम्भावना कम भएको बताएका छन् । विश्व फुटबलको सर्वोच्च निकाय फिफाको बेवसाइट फिफा डट कममा फिचर्ड भएका रोहितले युरोपियन क्लबहरु युवामा केन्द्रित रहेको बताए । ‘लामो समयसम्मभ युरोपमा खेल्न जाने आशा थियो, तर यो उमेर म युरोपमा खेल्ने सम्भावनातिर छैन’ उनले भनेका छन् । भिसाको समस्या हुँदा युरोपमा खेल्न जाने अवसर गुमेको पनि उनले ‘फुटबल इन बैंग्लोर’ को भर्चुअल कुराकानीमा बताएका छन् । सोमबार फिफाले माल्दिनीबाट प्रभावित रोहित चन्द नेपालका लागि उचाई खोज्दै भनेर लेखेको छ, जसमा सुर्खेतदेखि अन्तर्राष्ट्रिय स्तरसम्म तय गरेको यात्राबारे चर्चा गरिएको छ ।
चन्दले भारतको एचएएल एससीबाट विदेशमा खेल्न सुरु गरेका थिए । सन् २०१० देखि २०१२ सम्म हलमा खेलेपछि रोहित एक सिजन इन्डोनेसियाको पिएसपिएस पेकनबरुबाट खेले । २०१३ देखि २०१५ सम्म पर्सिजा जाकार्ताबाट खेलेका उनी त्यसपछि मलेसियन क्लब टी टिममा अनुबन्ध भए । तर चोटका कारण उनले पूरा खेल्न सकेनन् । नेपालमै फर्किएर २०१६ मा मनाङ मस्र्याङ्दी क्लबका लागि खेलेका रोहित २०१७ मा पुनः पर्सिजामै अनुबन्ध भए । लिग र कप दुई उपाधि जिते । त्यही सिजन इन्डोनेसियन लिगको मोस्ट भ्यालुएबल प्लेअर बने । ‘मेरो क्षमतामा सुधार भएको छ र मेरो प्रदर्शन अझ राम्रो लेभलमा पुगेको छ’ रोहितले पर्सिजामा गरेको प्रदर्शनको आधारमा भनेका छन्, ‘मलाई विश्वास गरेकेमा क्लबको व्यवस्थापनलाई धन्यवाद ।’
एन्फा एकेडेमी उत्पादन रोहितले सन् २००९ मा प्यालेस्टाइनबाट खेल्दै नेपालको राष्ट्रिय टिममा डेब्यु गरेका थिए । त्यसबेला उनी मात्र १६ वर्षका थिए र नेपालका लागि डेब्यु गर्ने सबैभन्दा कान्छो खेलाडी थिए । २०१२ मा विमल घर्ती मगरले १४ वर्षको उमेर डेब्यु गर्दै रोहितको कीर्तिमान तोडे । ११ वर्षको अन्तर्राष्ट्रिय करियरमा रोहितले नेपालका लागि ६३ क्याप जितेका छन् । उनी वर्तमान नेपाली टिमका गोलकिपर किरण चेम्जोङपछि धेरै खेल खेल्ने खेलाडी समेत हुन् ।
सन् २०११ मा टिनएजर रोहितले फिफा विश्वकप क्वालिफायरमा पहिलो पटक खेलेका थिए । ब्राजिल विश्वकपको क्वालिफायर अन्तर्गत घरेलु मैदानमा नेपालले जोर्डनसँग १–१ को बराबरी खेल्दा रोहितले उत्कृष्ट प्रदर्शन गरेका थिए । त्यही वर्ष उनले घरेलु क्लब मछिन्द्र क्लबबाट खेल्दै लिगमा बेस्ट डिफेण्डरको अवार्डसमेत जितेका थिए ।पेरिस । यूइएफए च्याम्पियन्स लिगमा आइतबार राति पीएसजी बायर्नसँग १–० गोल अन्तरले पराजित भयो । पीएसजी क्लबको इतिहासमै पहिलोपटक च्याम्पियन्स लिगको फाइनलमा पुगेको थियो। तर पराजित भएपछि उपाधिबाट बन्चित बनेको पीएसजीका खेलाडी निराश बने।खेलाडीमात्र नभएर पीएसजीलाई समर्थन गर्ने फ्यानहरु पनि निकै आक्रान्त बने । आइतबार राति पोर्चुगलको लिम्बोनमा जब पीएसजी बायर्नसँग पराजित भयो, त्यसको केहीबेरमै फ्रान्सको पार्स डेस प्रिन्सेसमा जम्मा भएका पीएसजीका समर्थकले हुलदंगा र तोडफोड गरेका थिए।उनीहरुले कारमा समेत आगजनी गरेका थिए। बीबीसीका अनुसार फाइनल खेल हेर्न त्यहाँ ५ हजार बढी समर्थक जम्मा भएका थिए। तोडफोड र आगजनी हुन थालेपछि प्रहरीले उनीहरुलाई नियन्त्रणमा लिने प्रयास गरेको थियो। सो क्रममा १ सय ४८ जना गिरफ्तार भएको बताइएको छ । आइतबार राति पीएसजी पहिलो उपाधि जित्नबाट बन्चित हुँदा जर्मन टोली बायर्न म्युनिखले छैठौं उपाधि हात पार्यो ।एजेन्सी, गुयाना । क्यारेबियन प्रिमियर लिग (सीपीएल) टी–ट्वान्टी क्रिकेटमा नेपाली खेलाडी सन्दीप लामिछानेले उत्कृष्ट बलिङ गरेका छन् । शनिबार राति भएको खेलमा गुयाना अमेजन वारियर्सविरुद्ध सन्दीपले बलिङ गर्दै दुई विकेट लिए। उनले निकै किफायती बलिङ गरे। यद्यपि सन्दीपको टोली जमैका तलावाज भने गसयानासित १४ रनले हार्न पुग्यो ।  सन्दीपले चार ओभर बलिङ गर्दै आठ रन मात्र खर्चिए । उनले शेरफेन रदरफोर्डलाई छ रनमा तथा क्रिस ग्रिनलाई दुई रनमा पभेलियन फर्काए । नवौँ ओभरमा बलिङ गर्न आएका सन्दीपले आफ्नो पहिलो ओभरमा मात्र दुई रन दिए । त्यसपछि ११औँ ओभरमा आफ्नो दोस्रो ओभर बलिङ गरेका उनले सो ओभरको दोस्रो बलमा गुयानाका रदरफोर्डलाई मुजिब उर रहमानद्वारा क्याच आउट गराए । सो ओभरमा उनले विपक्षी टोलीलाई मात्र एक रन दिए । यस्तै सन्दीपले खेलको १३औँ ओभरमा आफ्नो तेस्रो ओभर बलिङ गर्दै तीन रन खर्चिए । खेलको १५औँ ओभरमा आफ्नो अन्तिम ओभर बलिङ गरेका उनले सो ओभरको चौथो बलमा क्रिस ग्रिनलाई आउट गरे । उक्त ओभरमा सन्दीपले दुई रन मात्र खर्चिए ।
टस जितेर जमैकाले फिल्डिङ गर्ने निर्णय गरेपछि गुयानाले ब्याटिङ गर्दै निर्धारित २० ओभरको खेलमा १९ दशमलव १ ओभरमा सबै विकेट गुमाएर ११९ रन बनाएको थियो । एक सय २० रनको विजय लक्ष्य पछ्याउने क्रममा जमैकाले सात विकेटको नोक्सानीमा १०७ रन बनाउन सक्यो । गुयानाका लागि ब्रान्डन किङले सर्वाधिक २९, चन्द्रपल हेमराजले २१, रस टेलरले २१ तथा नविन उल हकले १४ रन बनाए। बलिङतर्फ जमैकाका मुजिब उर रहमान र कार्लोस वार्थवेटले तीन÷तीन तथा आन्द्रे रसेलले एक विकेट लिए । विजय लक्ष्य पछ्याउने क्रममा जमैकाका लागि आन्द्रे रसेलले अविजित ५२, रोभमन पावेलले २३ र आशिफ अलीले १४ रन बनाए । सन्दीपले आजको खेलमा ब्याटिङ समेत गरे। खेलको १६औँ ओभरमा जमैकाका लागि ब्याटिङ गर्न आएका सन्दीपले मात्र तीन बल खेल्न ससे । उनले कुनै रन भने बनाउन सकेनन् ।
सन्दीपले हालसम्म तीन खेलमा चार विकेट लिएका छन्। उनले भदौ ३ गते सेन्ट लुसियाविरुद्धको पहिलो खेलमा चार ओभरमा २३ रन खर्चेर एक विकेट लिएका थिए ।. यस्तै भदौ ५ गते ट्रिनबागो नाइट राइडर्सविरुद्ध भएको दोस्रो खेलमा सन्दीपले चार ओभरमा ३० रन दिँदै एक विकेट लिएका थिए । सन्दीपको टोली जमैकाले सेन्ट लुसियासितको खेल ५ पाँचविकेटले जितेको थियो भने ट्रिनबागोसँगको खेल सात विकेटले गुमाएको थियो । गुयानासितको खेल हारेसँगै जमैका अङ्क तालिकाको पाँचौँ स्थानमा झरेको छ ।
सन्दीप तेस्रो पटक सिपिएल खेलेका हुन् । उनले यसअघि सन् २०१८ मा पहिलो पटक सेन्ट किट्स एन्ड नेभिस पेट्रियाट्सबाट तथा दोस्रो पटक सन् २०१९ मा बार्बाडोस ट्राइडेन्ट्सबाट खेलेका थिए । यस वर्षको सीपीएलका लागि जमैकाले २० वर्षीय सन्दीपलाई ९० हजार अमेरिकी डलरमा अनुबन्ध गरेको हो ।एजेन्सी, पेरिस । कोसोभोको द क्लब एफसी प्रिस्टिना र जिब्राल्टरको क्लब लिन्कन रेड इम्पसबीच तय भएको युरोपा लिग क्वालिफायरको खेल दोस्रो पटक रद्ध भएको छ । शनिबार दोस्रो पटकको लागि खेलको मिति तय गरिएको थियो । तर कोसोभोको क्लब प्रिस्टिनाले मैदानमा खेलाडी उतार्न असफल भएपछि खेल रद्ध भएको हो ।
मंगलबारै खेल हुने तालिका थियो । तर प्रिस्टिनाका ८ खेलाडीमा कोरोना संक्रमण देखिएपछि खेल हुन सकेन । उनीहरुलाई जिब्राल्टर जाँदा नै कोरोना पोजेटिभ देखिएको थियो । रेड इम्पसलाई स्वतः ३(० ले विजेता घोषित गर्ने तय थियो तर युईएफएको नयाँ नियम अनुसार प्रिस्टिनाले फेरि तय भएको खेलका लागि अन्य टिमबाट लोनमा खेलाडीहरु ल्याएर नाम दर्ता गरेको थियो ।
लिंकनले आफ्नो खेलाडी र अफिसियलहरु मैदानमा भएको फोटो पोष्ट गर्दै प्रारम्भिक चरणको क्वालिफायर युईएफएले रद्ध गरेको जनाएको छ । तर प्रिस्टिनाले भने उक्त निर्णय युईएफएले गरेको नभई जिब्राल्टर प्रशासनले गरेको दावी गरेपछि यस निर्णयमा अन्योल बढेको छ । शुक्रबार कोसोभोको क्लब प्रिस्टिनाले रेड इम्पसको मैदानमा आफ्नो खेलाडीहरु भएको फोटो पोष्ट गर्दै शनिबार खेलाडीको कोरोना परीक्षण रिपोर्ट आउने जनाएको थियो ।
लिन्कन रेड इम्पसले युइएफएले नै क्वालिफायर खेल रद्द गरेको दावी गरेको छ । साथै अब यो विषयमा युईएफए कन्ट्रोल एण्ड डिसिप्लिनरी बडी पुगेको र यस विषयमा समाधानको लागि युईएफएले अन्तिम निर्णय गर्ने जनाएको छ ।
साथै क्लबले धैर्य गरेर उनीहरुको निर्णय पर्खेको पनि जनाएको छ ।एजेन्सी, लण्डन । युवा ब्याट्सम्यान ज्याक क्रलीको दोहोरो र विकेटकिपर जस बटलरको उत्कृष्ट शतकसँगै पाकिस्तानविरुद्ध तेस्रो तथा अन्तिम टेष्ट खेलमा इंग्ल्यान्डले विशाल अग्रता लिएको छ । दोस्रो दिनको समाप्तिमा इंग्ल्यान्ड ५ सय ५९ रनको विशाल अग्रता कायम गरेको छ । पहिलो इनिङमा पाकिस्तान १०.५ ओभरमा २४–३ अवस्थामा छ । कप्तान अजहर अली ४ रनमा अविजित छन् । ओपनर शान मसूदलाई ४ रनमा जेम्स एन्डरसनले एलबिडब्लू आउट गरे । एन्डरसनलेनै आबिद अलीलाई १ रनमा डोम सिब्लेबाट क्याच गराए । बाबर आजमलाई एन्डरसनले ११ रनमा एलबिडब्लू आउट गरेपछि पाकिस्तान दबाबमा परेको छ ।
त्यसअघि साउथह्याप्टनमा टस जितेर पहिला ब्याटिङ रोजेको इंग्ल्यान्डले १५४.४ ओभरमा ८ विकेटको क्षतिमा ५ सय ८३ रनमा पहिलो इनिङ समाप्तिको घोषणा गरेको थियो । इंग्ल्यान्डका युवा ब्याट्सम्यान ज्याक क्रलीले ३ सय ९३ बलमा ३४ चौका र १ छक्का सहित २ सय ६७ रनको उत्कृष्ट दोहोरो शतकीय इनिङ खेले । उनलाई असाद शफीकले विकेटकिपर मोहम्मद रिजवानबाट स्टम्पिङ आउट गरेपछि तेहेरो शतक बनाउन चुकेका थिए । क्रलीको यो पहिलो दोहोरो शतक हो ।
विकेटकिपर जस बटलरले ३ सय ११ बलमा १३ चौका र २ छक्का सहित १ सय ५२ रनको उत्कृष्ट शतकीय इनिङ खेले । उनको यो करिअरको उत्कृष्ट प्रर्दशन र दोस्रो टेष्ट शतक हो । बटलरलाई फवाद आलमले क्याच एण्ड बोल्ड आउट गरेका थिए । पाँचौ विकेटका लागि बटलर र क्रलीले ३ सय ५९ रनको कीर्तिमानी साझेदारी गरेका थिए । जुन टेष्ट क्रिकेटमा इंग्ल्यान्डबाट पाँचौ विकेटका लागि भएको इतिहासकै सर्वाधिक ठूलो साझेदारीमा पर्दछ । क्रिस वोक्स ४०, स्टुअर्ट १५ रनमा आउट हुँदा डोम बेस २७ रनमा अविजित रहे ।
पाँचौ ओभरको तेस्रो बलमा शाहिन अफ्रिदीले रोरी बन्र्सलाई ६ रनमा शान मसूदबाट क्याच आउट गराए । अर्का ओपनर डोम सिब्लेलाई यासिर शाहले २२ रनमा एलबिडब्लू आउट गरे । कप्तान जो रुटलाई नसिम शाहले २९ रनमा विकेटकिपर मोहम्मद रिजवानको हातबाट क्याच गराए । रुटले ५१ बलमा ३ चौका प्रहार गरे । ओली पोपलाई यासिर शाहले ३ रनमा बोल्ड आउट गरे ।
पाकिस्तानका शाहिन अफ्रिदी, यासिर शाह र फवाद आलमले २–२ विकेट लिए । असाद सफीक र नसिम शाहले १–१ विकेट लिए । तीन टेष्ट सिरिजमा इंग्ल्यान्डले १(० को अग्रता लिएको छ । पहिलो टेष्टमा इंग्ल्यान्ड तीन विकेटले विजयी हुँदा दोस्रो टेष्ट बराबरीमा सकिएको थियो ।